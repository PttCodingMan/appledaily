電影《十年》預言香港10年後的命運，時代崩壞普通話成為日常用語、「本地」二字成為禁忌，引來不少港人特別是本土意識覺醒的一群人共鳴。面對洪流，可能10年不到香港就會變成戲中單一而毫無特色的地方。主演戲中其中一個短篇的廖啟智（智叔）套用戲中角色的一句「千祈唔好慣」勉勵港人，頂住一定會辛苦，但我心不死。撰文：何永寧
廖啟智早前接受本報訪問，講到他有份主演近日被追捧的電影《十年》，電影由5個短篇故事組成，分別是《浮瓜》、《冬蟬》、《方言》、《自焚者》及《本地蛋》。當中智叔主演的《本地蛋》，講述他飾演的雜貨店東主，因為本地蛋農備受政府打壓而結業，智叔又因為出售本地蛋而受到類似紅衞兵的少年隊刁難，寓意「本地」被邊緣化，最後借一書店老闆跟一班志同道合的人努力保留舊物，從而引伸出傳承的問題，片末智叔寓意深長的說出一句：「千祈唔好慣」作結。
香港仍有價值
不過，智叔在訪問時再講出另一個港人不願意接受的事實，他說：「香港人或者大多數人都希望生活環境唔好有突變，自然咁慢慢變，亦都冇得驚。我哋（香港人）相對地對於10多億人口嘅比例，非常懸殊。但我亦都勉勵一下自己，一啲香港應有嘅特色唔好妄自菲薄，我哋仍然有存在嘅價值，有我哋可取之處，我哋仍然我心不死。」對於戲中片末他所講「千祈唔好慣」，智叔亦有一番體會：「你講得啱，千祈唔好慣，明朝轉做清朝嘅時候，要剃頭要梳辮，漢人習慣咗，當有一日剪佢條辮，佢哋會喊。有句說話係『積非成是』，當非變咗是反而唔慣。你要衡量一樣事，時代要向前，環境要變化你要隨住大潮流行嘅時候，好多事你要取捨。但你要推住頂住，會辛苦，有啲人願意辛苦，有啲人願意跟住行。」智叔笑言自己會選擇隨波逐流，純粹個人選擇，理應沒有錯對。
唔怕秋後算賬
智叔表示接到劇本當日開始，就知道故事很有指控性及包含政治意味，他說：「雖然我只係拍一個短篇，其他古仔我都知道，5個都包含到政治成份，冇擔心過秋後算賬同俾人舉報。驚唔驚啲老闆自我審查唔用我？係人都係我老闆，咁唔緊要嘅，咁多老闆，有人唔鍾意用我，亦有人鍾意用我嘅。」
多次反映基層生活
廖啟智可以是《無間道II》吹着口琴的三叔，可以是《大冬瓜》的神仙范統，可以是《籠民》的智障太子森，更可以是《選戰》的宋漫山，他在訪問中也直言：「演出多樣化一直係我想行嘅路。」熱愛演戲的智叔，是兩屆金像獎最佳男配角，當年他獲最佳男配角的《籠民》同樣面對社會居住議題，他更曾憑《秒速18米》奪香港舞台劇獎最佳男配角，絕對是綠葉王。《十年》並非智叔首次為獨立電影出力，由黃精甫導演、03年上映的《福伯》，就由智叔飾演解剖員幫工的角色，見盡人生百態。