吳業坤昨日在荃新天地舉行首個簽唱會，為免再出現激凸事件，繼續着鬆身褲現身，圍觀粉絲企滿兩層商場。為了今次簽名會，坤哥更昨日在網上舉行「簽名選舉」，坤哥笑謂：「簽眼鏡樣起碼5分鐘一個，𠵱家決定啦，草書嘅『坤Kwan』。」問到他與龔嘉欣的緋聞被指是宣傳，坤哥笑言最怕嚇倒嘉欣的追求者，但嘉欣坦言情侶檔騷價很好，他說：「我姊弟檔就OK。」坤哥早前在網上多謝曾與許廷鏗傳緋聞的阿小，他強調只是純粹朋友：「我只係想提醒自己，要珍惜同感恩幫過我嘅人，都會陸續多謝其他人，冇諗過post嘢會唔會有誤會。」採訪、攝影：盧妹