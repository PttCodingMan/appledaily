樂隊RubberBand前晚在銅鑼灣出席宣傳新專輯，6號和結他手阿偉的家人亦有出席支持，不過未見阿正的新婚太太黃淑玲，他說：「佢去咗做瑜伽，佢話運動緊要啲。」有指太太即將推出新專輯，阿正說：「你又知？係呀，未知幾時，我會有幾首歌俾佢，我呢個角色好難做，唔敢喝佢，今次佢想玩有少少爵士feel嘅音樂，我貪心啲都想試吓。」