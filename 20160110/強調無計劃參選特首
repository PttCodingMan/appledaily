【本報訊】梁錦松近期頻頻曝光，昨又形容自己今次是「重出江湖」研究教育問題。被問到有否為參與明年特首選舉鋪路，他強調「冇計劃」，他又談到近日備受爭議的小學全港性系統評估（TSA）問題，指是否應取消應由港府決定，但TSA的兩個功能有其他方法可以做到。梁昨演講時主動提到，「阿松出江湖睇番教育」，是因他3名子女都已入學，分別就讀中一、小五和小二，體現了教改的好處同時亦發現不足，有老師在提問環節中直言希望梁錦松參選下屆特首，但梁未有正面回應。梁之後見記者回應選特首問題，強調「冇計劃咪冇計劃囉」，又解釋今次「重出江湖」就教育問題發表演說，是因自己十多年沒研究教育問題。
指TSA「有問題咪改」
另外，有老師向梁問及有關TSA問題時，梁表示TSA目的主要是早一點了解學生能力，以及學校之間的差異，前者老師已有很多方法可以做到，後者亦有其他方法作評核，所以「呢個試嘅兩個功能係可以有其他方法去應付到，問題係咪取消睇政府點建議」。梁又指有考試自然會有操練，但有不少學校「唔係好操練」，如他子女就讀的學校，故「真係有問題時咪改吓囉」，並認為「如果係冇乜殺校危機嗰啲學校可能亦都冇咁緊張」。前教統局長王永平指教改其中一個目標是要學生樂於學習，但是否真正做到梁責無旁貸。■記者呂浩然