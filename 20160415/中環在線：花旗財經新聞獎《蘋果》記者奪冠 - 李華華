「花旗集團傑出財經新聞獎」已經有34年歷史，本報財經版記者周家誠（Gary）以「科技反轉傳統行業　金融科技系列報道系列」專題報道，今年獲頒香港區冠軍。報道包括提供P2P（個人對個人）借貸嘅「白牌銀行」、幫分析員睇上千頁報告嘅人工智能（AI）等等。首次擔任評判嘅金融發展局主席查史美倫，覺得「白牌銀行」好有創意。Gary致謝辭提到金融科技顛覆金融業好多唔同方面，即使科技點進步，佢對記者呢行有信心，冇可能被機械人取代。每年花旗新聞獎香港區冠軍得主，都會代表香港去紐約參加由哥倫比亞大學新聞學院舉辦嘅考察活動，同來自其他地區嘅得獎記者交流。