林雪拍過的港片不計其數，由早期與周星馳合作的《回魂夜》、《食神》，到前年陳果導演的《那夜凌晨，我坐上了旺角開往大埔的紅Van》都有他的份，近期就連毛記電視台的「第一屆十大勁曲金曲分獎禮」都玩埋一份，可想而知他有幾玩得。林雪覺得港片好玩是因為可以肆意妄為、任意顛覆，對近期一群年輕導演崛起，日前他接受本報專訪時大叫「我撐港片！」是時候給年輕導演多點機會。撰文：何永寧港片近日來勢洶洶，先有獲獎電影《十年》，接踵而來是已上映的《樹大招風》，不日上畫的有《一念無明》、《點五步》等，共通點是由年輕導演主打，題材本土、好玩、有風駛盡隽。講到拍港片不能少的當然是要真。林雪早前為自己有份主演、帶點cult味的港片《老笠》宣傳，同場還有崔碧珈。談到近日有多部年輕導演拍的港片上映，林雪直言是好事：「當然支持新導演，佢哋會有啲新嘢諗。其實應該係咁，多啲港片拍吓，多啲創意。佢哋講嘅嘢舊時啲導演未必講到，你都要畀機會人哋（新導演）實踐吓，如果你叫到我，你話幾多（錢）我咪嚟囉，港片我實撐。」
「講粗口好普通」
林雪笑言除了拍港片，另一個可以令到自己隨傳隨到的導演就是杜琪峯：「杜琪峯會話『你聽日嚟吖』，佢唔會問你得唔得㗎。」談到在《老笠》中與新導演火火合作，他說：「同新導演有商有量，唔係話舊導演唔會，好似火火咁鍾意互動，你畀意見佢仲好。同埋新導演嘅想像空間大，會加入一啲社會問題，港片就係要呢啲動力。」他在《老》片中飾演一名便利店老闆，對白還要「講粗口」，他笑說：「講粗口都好普通箒，大把人講，可能我講得比較順口，深入民心。喺電影入面講少少粗口冇問題，唔需要大驚小怪。」經常幫《100毛》拍片的林雪，早前毛記的「第一屆十大勁曲金曲分獎禮」，他都身體力行拍了一條「不得獎感受」短片，反應熱烈。講粗口難不倒林雪，反而對會否再參加即將舉行的「萬千呃Like賀台慶」節目，他有點欲言又止：「一次半次OK嘅，正面啲就係唔可以太過份，講啲唔關於藝人嘅嘢，因為要負責任㗎。」場地提供：九龍灣展貿