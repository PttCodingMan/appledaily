麥艾萊、路斯、史比夫同埋新鮮出爐嘅大師賽冠軍韋列特等高球巨星，如無意外，都會參加今夏里約熱內盧奧運，但據聞里奧高球場附近有好多野生動物，例如係眼鏡短吻鱷同體重達100磅嘅鼠類生物水豚，所以里奧班高層為確保班高球手嘅安全，喺比賽時請專人保護佢哋。另外，斐濟嘅前世界高球一哥辛治，以巴西有寨卡病毒為理由，宣佈唔玩里奧。