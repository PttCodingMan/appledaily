崔碧珈在《老笠》中演一名心理醫生，郭偉亮戲中是她的病人兼黑社會老大，有制服誘惑的癖好。崔碧珈素有崔Big瓜的稱號，人如其名憑G級上圍成名，但演出機會未如她的上圍般突出，她自言出道4年，先後客串了11部電影，最舊的有《喜愛夜蒲2》，今年就有《PG戀愛指引》。
今次在《老笠》中崔碧珈算是較有發揮的一套，但仍離不開要騷胸賣肉，她自言不介意：「呢個都係一個機會，有機會就可以發揮，逐漸相信會有人賞識，唔怕會定型。」她笑言今次最開心是可以跟一班老戲骨合作，令她獲益良多：「除咗雪哥（林雪），緊哥（馮淬帆）教咗我好多嘢，佢喺鏡頭背後冇咁嚴肅，好幽默。」引用商場術語港片近日出現小陽春，崔碧珈笑言自己都是飲港片奶水大，《家有囍事》、《食神》等都可以如數家珍，她說：「大部份都係睇番電視重播，多咗開拍港片對我哋香港演員係好事，機會多咗。」她笑言港片玩得很癲，像《老笠》一樣就可以很cult很好玩。