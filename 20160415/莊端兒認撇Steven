莊端兒（Xenia）與張致恒（Steven）拍拖兩年，兩口子一直甜蜜蜜，之前更曾透露有意兩年後拉埋天窗。昨日有報道指Xenia與Steven已分手，女方近日更頻頻睇樓搵屋搬，希望避開男友。Xenia自簽了諸葛紫岐公司，成為旗下藝人後發展不俗，常要返內地拍劇，令男友有微言，更要黐身做跟得男友。Xenia因此而與Steven多磨擦，加上她想在事業上搏殺，故已主動提出分手。記者昨日聯絡Xenia，問到分手一事，她沒有否認：「你哋問番工作，唔想提感情事，係朋友啦。」問到會否感到可惜，她就不願多談：「𠵱家係搵緊屋搬，不過未睇啱，𠵱家都做嘢為先，感情隨緣，向前看。」採訪：唐如