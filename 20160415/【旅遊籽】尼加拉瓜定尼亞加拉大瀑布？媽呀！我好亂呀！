早兩日，《100毛》在面書搞錯尼加拉瓜同尼亞加拉，著名編劇陳詠燊出post糾正怕「積非成是」，引起網民熱議。熱議內容就唔詳述喇，但其實座落於北美洲五大湖區嘅嗰條大瀑布，究竟叫乜名？平時口快快，都會唔小心叫咗做尼加拉瓜大瀑布，甚至乎會「黐脷根」講錯做尼加拉加，但原來人哋個真名叫做尼亞加拉大瀑布（Niagara Falls），咁究竟平日叫錯咗嘅尼加拉瓜喺邊度嚟？
尼加拉瓜（Nicaragua）係中美洲嘅一個國家，嗰度大瀑布就冇喇，火山就有一座，住咗600萬人口，約120個香港咁大。之所以會叫做尼加拉瓜，係因為早年嘅西班牙殖民者叫做 Nicarao，所以就因此得名，前半係人名，而名字Nicaragua嘅後半，喺西班牙文入面解作水（agua），前後兩部分加起上來，就是尼加拉瓜的全名。補充多少少資料，尼加拉瓜同尼亞加拉大瀑布其實一啲都唔近，3,500公里嘅距離等於由香港飛往台灣五次之多，所以大家以後唔好再混淆喇！記者：盧懿靜 