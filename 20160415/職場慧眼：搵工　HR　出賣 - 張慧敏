「有個問題想大家討論吓。相信企業都發放完花紅，亦係轉工時候。問題係，現任經理認識出面公司HR或者同佢哋共事過，又正正係我要申請嘅新公司。你覺得以HR嘅專業操守，佢會唔會打畀我經理講佢知有個下屬搵緊工，申請咗我哋公司某職位呢？我好驚會俾出面公司HR出賣！」
是咁的，真正有專業操守的HR都知道，對所有求職者的資料背景一律要守口如瓶，世界這麼小，行業更細小，未成事就肯定經已全部通天。只可惜真正有專業操守的HR，我做了這麼多年的獵頭，實不相瞞，並沒有見過很多。你擔心的情況，極有可能會出現。尤其是經理和那位HR素有交情，很可能只是八卦、用是非做人情，未必存心靠害你，他雖不殺伯仁，伯仁一樣要死。即使不是朋友，是有過節的敵人，大好機會擺在眼前落你經理面，出賣你來出氣還須擇日子？但因為一個八婆HR放棄一份你很想要的工作，的確很不值得。我不知道你的職級高低，如果我是你，我會by pass HR直接向部門主管或者老闆求職，因為牽涉到高層，HR不能亦不會不有所避忌。如果不幸你經已send咗畀HR、如果沒有回音請你面試，事情就簡單，即是老闆問起你死口不認，他能奈你如何？但會不會影響你在這公司的未來？的確可能會。正面勇敢一點來看，不就是加強你必走的決心而已，對不對？要是真的被邀去見工，你就反客為主、開宗明義說，早知道HR和你經理是朋友，不過信任他作為HR的專業操守，絕對不會向你經理透露任何風聲出賣你，所以才會應邀來見工。不要自亂陣腳、疑心生暗鬼，再講，又不是只得一份工可以選擇，有些人、事，早知好過遲！張慧敏 http://www.facebook.com/HKcareerdoctor 