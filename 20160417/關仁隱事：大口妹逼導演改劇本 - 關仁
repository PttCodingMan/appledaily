近年內地市場越嚟越大，演員身價水漲船高，仲越嚟越囂張。話說蛇王同大口妹開戲，點知大口妹日日帶個編劇嚟改劇本，逼導演將啲戲份改晒畀自己，有日改到其他演員完全唔使出鏡。導演終於發火say no，大口妹竟然一怒之下離開片場，導演亦嬲到叫收工，呆咗嘅蛇王又嘥咗一日時間。不過大口妹一於少理，係都要導演聽晒佢話，唔係就停拍。結果老闆知道呢件事後，嬲爆話要換人，咁樣大口妹先識驚，先肯乖乖去開工。撰文：關仁