便利店搶換精品、經歷開倉掃貨、以至到外國outlet「螞蟻搬家」式搜購，香港Le Creuset迷還是對其鑄鐵鍋零抗體。芸芸鮮艷顏色，各有支持者，但記都最近就發現有日本版啞黑色LC鍋出現在大坑的鐵板燒餐廳，潮聖必到！
記者走訪餐廳，原來店主兼本地鐵板燒名廚Mok San，與葛文輝今月聯乘推出鐵板燒套餐，六道菜包括新鮮刺身、燒活鮑魚、鍋燒喜之次、木之子鍋飯等，主菜亦可自選鹿兒島A5和牛或宮崎煙燻豬，當中鍋燒喜之次及木之子鍋飯，正正是用上黑魂Le Creuset鑄鐵鍋，直接放在鐵板上煮菜，視覺味覺同樣照顧到，份量亦啱啱好。可惜一個個小巧有型的黑魂LC睇得唔買得，粉絲飽餐過後唯有再計劃如何入手靚鍋啦！
IM Teppanyaki地址：香港銅鑼灣道134號地下【黑熊 31 x IM Teppanyaki】供應日期：4月份逢星期一至三（必需預訂）價錢：每位$888（免收加一）記者：黃穎妮