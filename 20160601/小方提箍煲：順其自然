方力申（小方）、雷頌德與組合Super Girls昨日在將軍澳出席港台「無煙大家庭．世界無煙日」活動，對於有周刊報道小方情挑「咪神」張秀文，小方說：「係咪影錯金剛同佢（張）咬耳仔？寫我冇所謂，寫人哋女仔就唔好，寫花人哋紀錄。」提到舊愛鄧麗欣（Stephy）指他毋須道歉，小方直言：「我哋關係唔需要道歉咁生疏。」有傳小方想箍煲？他說：「Fans永遠想我哋好，順其自然啦！」此外，小方和王菀之合作的新片《綁架丁丁當》將近上映，片中有幕王菀之起腳踢小方要害，她笑說：「要借位同好小心，唔敢踢親佢，因為好重要。我寧願NG都要避好遠咁踢，以免有乜嘢意外發生。」採訪：馬建華攝影：陳慧安