【專題籽：易零壹綠】成日講源頭減廢，源頭在哪？咪就係你同我。你當垃圾我當寶，惜物的人最環保！印刷廠的紙尾與錯版，還有學校用剩的校簿，都是80後的Because（楊慧）做簿的材料。潮女手中線，做出一本本漂亮線裝簿。社會需要的從來不是甚麼完善的回收政策，而是一個個不把「資源」當作「廢物」的人。
我說：「每次見到人當紙係一般垃圾丟就好嬲。」Because回應：「唔淨係紙，我丟每樣嘢都覺得自己好浪費，都好唔捨得。」如果社會人人對丟垃圾有份自覺，我們的堆填區就不會長期爆錶。根據環保署資料顯示，2014年平均每天有1,922噸紙料被棄置堆填區，當中包括不少印刷廠的「紙尾」。讀設計，曾在印刷廠工作的Because說：「有啲印刷廠會儲起一堆紙找人來收，有啲會直接丟，但其實切出來嘅都係一手紙，回收來做簿可以好好善用。」跟她到相熟印刷廠去收紙，發現有些所謂的紙尾，部份比A5紙更大張，而且紙質非常挺身，也有不同顏色，就咁葬身堆填區，實在可惜，「即使印刷廠把紙回收，回收商把紙運到其他國家再造成紙，過程都會造成大量碳排放同污染，可以在香港重用嗰啲紙尾其實更環保。」翻查環保署數字，2014年紙料在香港的再造重用率係0！何苦要用資源勞師動眾出口？其實「香港資源，香港運用」才是對環境傷害最少的做法。讀設計時，Because經常要去找不同質料、紋理的特別紙張，令她對紙有份特殊感情。她還自學造紙及線裝術，曾把用過單面的紙做簿自用。畢業後在設計公司做過全職，但還是最喜歡做簿，現在全身投入，創立「水木研社」，生活開支要靠接設計工作補貼，「唔想大家太依賴科技記事，之前在市集擺攤，俾人話呢啲嘢『好落伍，唔興㗎啦。』堅持咁做，係希望大家會用番紙呢個真實嘅載體來做記錄。」看她手起針落，完全看不出前身是「垃圾」的手做簿就完成了，比普通記事簿有故事，有質感得多。
力量紙咁薄　源頭減排由此起
大張的紙尾可以做簿，Because連紙屑都要拉出鬼門關，「如果真係細如紙條，會用來造紙。」她把家當作製紙工場，把紙碎放進攪拌機打成紙漿，再用抄紙網撈起，造好的紙會貼在家中的櫃面或玻璃窗上風乾，「有時會加植物纖維進去，令再造紙更加堅韌。」她特別向馬屎埔村村民收集村內蕉葉，把處理過的葉梗倒進紙漿中，造出有紋理的「蕉紙」。她又走到不同學校，收集人家捐出的舊校簿再造成具集體回憶的「記事校簿」，又開設工作坊教人造紙，為的都是要大家反思資源運用，她的力量縱使紙咁薄，但「積紙成簿」，只要更多人都懷有惜物心，至少堆填區垃圾量可以大減，空氣都好啲。
肯花心機　做簿唔難
facebook：水木研社Somoodstudio（6月11日將舉辦香蕉紙製作工作坊）
記者：葉青霞攝影：劉永發編輯：黃仲兒美術：楊永昌