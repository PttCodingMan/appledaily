方大同最近忙住宣傳新歌《悟空》，佢話細個每晚臨瞓前，媽咪都會喺佢床邊講故事，咁多個故事入面，自己最鍾意聽《西遊記》入面悟空嘅故事：「我19歲時就用悟空做題材作咗首歌，曾經向好多唱片公司毛遂自薦呢首歌曲嘅demo，不過一直都搵唔到適合嘅機會同專輯收錄呢首歌。」方大同話直到開始籌備新碟《JTW 西遊記》，佢終於有機會重新打造呢首收埋咗14年嘅作品。撰文：馮仁昭