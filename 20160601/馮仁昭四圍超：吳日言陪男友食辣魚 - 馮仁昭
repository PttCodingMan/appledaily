吳日言（Yan 右）同有線主播黃芳雯日前接受D100節目《主席煮食》訪問，Yan稱周不時為男友下廚：「乜都煮過，最驚喜係煮我唔食嘅魚同辣，試過整水煮魚同佢一齊食。」問到邊一餐印象最深刻？Yan話：「出道冇幾耐得到5星級酒店晚餐贈券，我同助手去食，好似大鄉里出城咁，覺得食免費餐唔好意思，另外叫兩杯檸檬茶，點知埋單都要200幾蚊，好肉赤。」撰文：馮仁昭