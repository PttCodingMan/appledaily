已為周焯華（洗米華）誕下一女的Mandy Lieu，一直被指再陀「華種」，但消息從來未經證實，昨日Mandy Lieu生意拍檔李月（BoBo）在金鐘出席電動方程式記者會，她先自爆懷孕三個月，再爆Mandy跟洗米華的孩兒即將出世，李月說：「佢都快，本來話係5月尾，但BB唔一定準時出世，𠵱家仲未收到消息，有消息會話畀大家知。」過往三緘其口的BoBo，提起Mandy突然口若懸河，除了確認Mandy今胎是仔之外，還直指Mandy會在英國生B、坐月之後就會回歸香港，BoBo又大讚好友非常幸運，還多次提到Mandy為女兒慶生：「會一家返嚟，佢好好彩，之前佢幫個女慶祝一歲生日，見到啲相好開心，佢懷孕都好靚，冇水腫，仲日日做運動，好勁，我都要向佢學習吓。」已經育有一個4歲囝囝的BoBo，會不會跟Mandy對親家？BoBo笑說：「希望啦，做好朋友先，一齊長大生活。」
李嘉欣：冇用雪卵
同場的李嘉欣（Michele）表示囝囝Jayden得知她出席活動，有機會在模擬賽道賽車想一齊出席，她說：「佢好興奮呀，睇吓真正比賽日會唔會一家去欣賞，如果佢大個想試，都會畀，唔應該阻止佢嘅愛好。」Michele表示成為囝囝榜樣增添不少壓力，她說：「攀石其實我唔想做，不過要做畀佢睇，因為做每件事都要盡力去做。」早前有報道指Michele雪卵追女，Michele說：「成日都有呢啲新聞，都有留意好多人希望我有女。」是否已經雪卵？Michele說：「唔知過咗期未，不嬲都冇計劃會實現。」據知上星期許晉亨堂哥許晉平23歲兒子心臟病離世，她說：「係有家屬有啲事，但係唔方便講。」採訪：羅慧敏攝影：陳順禎