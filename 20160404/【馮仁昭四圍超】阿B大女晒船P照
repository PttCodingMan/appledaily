鍾鎮濤（阿B）嘅21歲大女鍾嘉晴噚日喺微博放咗幾張同家人出海遊船河嘅相，當中有佢同范姜齊齊敷面膜，又喺遊艇度浸浴池，真識嘆世界，難怪佢留言：「假日很快樂。」原來除咗B哥哥一家，關之琳都有份一齊出海，不過之之同佢哋合照時就有毛巾「加身」，而旁邊嘅范姜就大方騷肚皮，阿B都有入鏡，不過就俾嘉晴用emoji遮樣。撰文：馮仁昭