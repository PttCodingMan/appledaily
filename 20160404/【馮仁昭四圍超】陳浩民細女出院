「多仔公」陳浩民五年抱四，太太蔣麗莎（Lisa 圖）喺上個月30日再幫陳家誕下小公主Victoria。Lisa噚日出院，仲喺微博貼出佢抱住BB女嘅相。一身牛仔look、戴上黑超嘅Lisa個樣好精神，一啲都唔似啱啱生完，佢一手抱住B女，一手捉住B女嘅小手，身旁仲預備咗派對氣球，準備一家人慶祝。另外一張相係Victoria嘅腳仔，腳趾長長好得意。撰文：馮仁昭