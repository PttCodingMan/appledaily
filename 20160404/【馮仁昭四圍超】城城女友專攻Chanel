郭富城女友方媛（Moka）早幾日喺微博話自己唔見咗個銀包，仲搞到失眠，雖然網民繼續負評Moka，話佢博宣傳同啲相PS過度咁，但都有好心嘅網民，提醒佢下次要小心之餘，仲提佢要盡快補領證件。事隔幾日，回復心情嘅Moka，噚日喺微博晒Chanel相，原來係佢去日本工作，其間朝聖當地一間vintage店，裏面有好多Chanel耳環同手袋，唔知睇中之後係咪城城負責埋單呢？撰文：馮仁昭