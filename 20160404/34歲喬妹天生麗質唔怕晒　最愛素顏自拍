現年34歲嘅宋慧喬因為爆紅劇《太陽的後裔》再度人氣急升，亦令大家好奇出道20年嘅喬妹點解樣貌變化唔大，事實上喬妹平日都愛自拍，之後上載照片到Instagram同粉絲分享。平日女星晒自拍照，好多都會做吓手腳，用吓美圖秀秀嚟PS個樣，張黑眼圈、眼袋、暗瘡等等嘅缺點通通遮蓋，不過喬妹就天生麗質，即使34歲但肌膚依然又白又滑，羨慕死人。而喬妹上載照片時亦唔會刻意執相，會將最原始嘅一面盡露喺人面前，加上佢拍照時又愛素顏自拍，但照片出嚟嘅效果令人讚不絕口，因為素顏示人嘅喬妹皮膚真係好似水潤一樣，有啲相片睇起上嚟仲似足少女，真係唔恨得咁多。