蘇格蘭男星謝拉畢拿（Gerard Butler）主演、巴巴克納加菲（Babak Najafi）導演的西片《白宮淪陷2倫敦淪陷》（London Has Fallen），前晚於銅鑼灣HMV旗艦店舉行慶功派對，謝拉和導演均賞面現身，而派對前胡杏兒和老公李乘德獲老闆蕭定一邀請出席為謝拉而設的飯局，杏兒大讚謝拉為人友善。
甜蜜晒婚戒
曾與謝拉合作過《盜墓者羅拉：生命之匙》（Lara Croft Tomb Raider：The Cradle of Life）的任達華前晚攜同太太琦琦和女兒任晴佳出席，到場時與謝拉和導演巧遇，謝拉即開心擁着華哥合照，華哥自爆因女兒喜歡謝拉，所以帶家人前來，之後謝拉以廣東話打招呼：「大家好，多謝。」便匆匆入場。其他出席者包括當日27歲生日的何佩瑜、鄧健泓和石詠莉以及盛品儒夫婦。早前求婚成功的鄧健泓，與晒求婚戒指的石詠莉甜蜜影合照，他說：「要幫佢做埋第二張唱片先，婚期應該係今年底或明年頭，師傅睇過日子話可以，我哋想去加拿大影婚紗相，跟住會再去影樓影多一輯。」
婚宴低調搞
鄧健泓並大爆求婚後，女友即病倒，石詠莉笑說：「可能嚇到病，又喊得好犀利。結婚前要減肥先，婚宴想低調搞，主要想同朋友gathering。」此外，盛品儒透露日前專程由深圳趕返港睇亞視熄機最後一刻：「只係一下59年嘅歷史咁就冇咗，亞視由細睇到大，工作咗三年半，離開都好唔捨得。希望欠薪問題可以盡快解決。」對於亞視想轉做衞星電視，盛品儒認為已過了最好時機，而且需要大量資金及人手，實在不易。採訪：曹家誠攝影：陳慧安