紅地毯一向是女星的主戰場，鬥性感、高貴，就算無獎攞，靚一晚已足夠。每年金像獎都會選出一男一女奪取最佳衣着獎，今屆由周汶錡做評審，最後她選了《暗色天堂》的拍檔張學友及林嘉欣為最佳衣着獎得主。Kathy解釋說：「學友着咗對boots有型，有自己少少image，非一般；林嘉欣total look好清麗自然，好有純真一面。」身穿白色Dior高訂背心長裙的嘉欣對奪獎說：「成世人未攞過最佳衣着，最多都係話我最差，比之後攞嘅獎更有成就。」學友則笑言拎了最佳衣着獎就沒其他獎。事實上嘉欣2002年時以牛仔褲出席金像獎，當年她奪取最佳新演員及最佳女配角獎，就被狠批過，故今次獲得最佳衣着獎實屬爆大冷。採訪：盧妹、曹家誠、張俊銘