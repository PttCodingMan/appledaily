陳法拉日前由美國返港拍攝護膚品廣告，她透露前年考進紐約茱莉亞學院（Juilliard School），修讀為期四年的戲劇碩士課程是她一直夢寐以求：「每年只收5男5女，我都唔知行乜嘢好運可以考到。呢個係高風險決定，當時好忐忑，經濟亦係考慮問題，但學校每年有4個月假，可以接job幫補。」法拉笑言校園生活並不輕鬆，每朝7時起床，上課加排戲到晚上10時，只有周日休息：「𠵱家我都係唔夠瞓，但生活規律簡單，又唔使化妝，咬住個麵包孭個書包就返學。」撰文：陳以晴