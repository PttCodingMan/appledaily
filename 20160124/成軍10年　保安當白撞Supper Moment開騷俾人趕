入行10年的樂隊Supper Moment，之前入紙紅館3次，兩度被拒，他們仍然未有放棄，前晚Supper Moment在旺角麥花臣場館開騷，答謝追隨多年的歌迷。Supper Moment唱《世界變了樣》時寄語：「縱使世界變了樣，大家都加油，香港人！」此情此景，觸動人心，台下粉絲報以熱烈掌聲。之後Supper Moment又鼓勵港人共勉：「香港人都係艱難自處嘅時候，希望抱住堅毅勇敢善良嘅心。」另外，結他手Martin自爆進入會場前被門口的保安人員阻截，問他們是邊個？結他手阿雞抵死地說：「現場有好大塊佈景板係我哋個樣，跟住我即刻扮poster自己個樣，阿姐即刻話唔好意思。」主音Sunny未有理會直接走入場。Supper Moment在後台接受訪問說：「今日見到好多屋企人來咗現場，就係啲粉絲，香港呢一站係屋企站。」被問到入紙紅館被拒，他們說：「係，其實都向紅館入咗紙，之前入咗兩次都唔成功，今次係第三次，希望可以喺下半年時間可以做到，我哋都問過許志安點樣可以做到，佢話只可以不停咁申請。」不過，若紅館騷未能如願，Supper Moment會選擇博覽館或會展搞：「因為可以容納差唔多人數，今年一定會搞，因為係成軍10年。」
捧獎後加歌酬
提到做了10年都無人認得，連保安都截住他們，他們說：「冇咩所謂，好似我哋鍾意一隊英國樂隊叫Coldplay，我哋都未必認得晒佢哋，最緊要歌迷鍾意我哋嘅歌，當然認到我哋就更加方便，呢啲情況慣咗冇咩所謂。」Supper Moment去年在頒獎禮的成績不錯，他們表示有加歌酬：「每年演出費，都有上調跟到通脹，全職咁做價錢都合理，唔係想做到大富大貴，夠生活，做到音樂已經好滿足。」採訪：王連連攝影：沈健程