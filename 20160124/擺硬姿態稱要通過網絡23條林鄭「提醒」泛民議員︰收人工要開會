【網絡23條】【本報訊】政務司司長林鄭月娥昨對通過俗稱「網絡23條」的《版權修訂條例草案》擺出強硬姿態，除指當局會爭取所有機會讓草案通過，更稱議員月薪9萬兼有60萬約滿酬金，「提醒」經常缺席的泛民議員，有憲制責任出席會議兼審議法案，更不諱言對草案內容「一啲都唔清楚」。有泛民議員斥林鄭挑釁泛民「撩交嗌」，反駁司局長月薪幾十萬，卻未盡責解決網民與版權業界之間的矛盾。記者︰呂浩然林鄭月娥日前接受傳媒訪問時稱不排除抽起有關草案，但報道刊出同日即澄清現時沒抽起計劃。她昨出席一公開活動更態度強硬地指，草案日前已二讀通過、代表立法會支持，政府不會收回，更會全力爭取通過。 泛民審議草案時經常集體缺席，至今會議三次流會，包括周五（22日）。林鄭昨主動「特別提醒」泛民議員，審議法案是議員職責，煞有介事稱議員每月有逾9萬元酬金、逾20萬元開支償還款額、四年任滿後又有約60萬約滿酬金，「所以要求佢哋履行憲制責任，喺立法會裏面審議呢條條例草案，係全港市民同納稅人嘅要求」。
草案內容「一啲都唔清楚」
她透露本周會與立法會主席曾鈺成商討，如何製造最大空間、提供最多時間給議員審議，未有否認方法之一是取消施政報告致謝議案，只稱「（方法）一定係合憲、合法、合情、合理」。被問到為何不與議員商討解決方法，她推說版權問題是商經局工作，商經局直屬財政司司長，更表明對草案內容「一啲都唔清楚」。工黨李卓人強調立法會議員職責「唔係保皇、唔係盲撐政府」，批評林鄭將議員當「投票機器」，重申泛民提出3項修正案，只要當局接納便解決問題，否則「我哋會用盡方法去頂住，唔畀佢通過惡法，佢即管放馬過嚟」。
泛民：唔清楚唔好撩交嗌
李卓人又炮轟林鄭：「既然佢自己都唔清楚個法案，咁佢就唔好撩交嗌」，反問「佢哋啲司長局長幾廿萬人工，佢哋做啲乜嘢？」公民黨黨魁梁家傑則指「近朱者赤、近墨者黑」，認為「林鄭講嘢越嚟越似梁振英咁乞人憎」，稱立法會只剩6個月會期，政府若為大局着想應即時抽起有關草案，讓路予無爭議的民生議案。將與林鄭會面的曾鈺成指所有議員都有開會責任，至今看不到草案有「剪布」死線，強調政府有權調動議程。立法會二月中預留三天作施政報告辯論，曾鈺成料不會受版權拉布戰影響；至於二月底預算案發表後，須審議臨時撥款決議案，曾鈺成稱要與林鄭商量後再決定。