龍蝦打救唔到失魂魚，狼一通電話：叫我狼特首，搞掂晒。這件行李裏的風波還有餘音：一，李波從內地致電狼：叫我李老闆，點條明路過你行，下次遇到相同情況，記住以自己的方式處理件行李，保安局蠢到無譜，使鬼理佢咩。二，吳局長言之有物寄語梁女：年青人，睇阿叔我去勻20國，大擲250萬公帑一蚊都冇嘥，我從冇試過搵人特事特辦pass行李入禁區，係咪好醒！好堅！好叻！咪唔順氣，學嘢啦！三，建制忍不住發聲抽水：梁小姐，一帶一路，你老爹提了N次，幹麼還當耳邊風，跟親生父親對着幹？噢，你不是齊陰而是重陰嗎？陰功咯，兩位千金這樣，家教如此！家門不幸！四，西環緊急摸底問狼：你個女年紀唔細，唔係頭一次搭飛機，咁樣拖你落水，快些徹查她是不是假建制、真港獨！你想機場，淪為梁家天下，特權style令機場評級跌到超負面。林老細那句政治綁架專業，一語成讖！ 