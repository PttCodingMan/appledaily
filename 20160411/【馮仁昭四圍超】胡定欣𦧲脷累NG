噚日下晝4點半，陳豪（左）同胡定欣喺中上環拍新劇。視帝視后做對手戲，仲要係個簡單行路傾偈鏡頭，竟然要NG十幾次，記者聽到導演不停講「定欣，嚟多個，你講嗰句有啲𦧲脷呀！咬字唔夠清楚。」同「頭先個位要行前多兩步，仲差少少就OK啦。」比起之前時不時喺劇中出現嘅穿崩鏡頭，無綫台前幕後近排似乎上心番少少，原來有競爭係會令人醒覺㗎。撰文：馮仁昭