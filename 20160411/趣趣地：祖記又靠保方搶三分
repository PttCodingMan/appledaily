「保方保方，保住後方！」呢句說話雖然老套，不過係事實，喺上周六祖雲達斯（圖）鬥AC米蘭嘅意甲大戰，「老婦人」又靠38歲嘅意大利門將保方多次救出巴洛迪利、卡路士巴卡同本田圭佑嘅射門，先可以以2:1反勝，袓雲達斯獲得聯賽六連勝之餘，仲喺榜首以32戰得76分遙遙領先。連祖雲達斯教練艾基利喺賽後亦話：「保方嘅撲救簡直係神級！呢場勝仗對我哋可以連續五次奪得意甲，有好大嘅幫助。」