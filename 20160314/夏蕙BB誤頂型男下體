黃夏蕙昨日以和服藝伎造型現身銅鑼灣鬧市，為旅遊手機app宣傳，大會安排兩位肌肉男充當夏蕙BB的護法，不過兩男站於她兩旁時，她的左手疑似觸碰到身邊的型男下體。夏蕙BB表示為了今次的造型，總共花了5小時裝身：「着和服好辛苦，要一層一層咁着。」問到有肌肉型男作伴的感覺？她笑說：「見過啦？梗係搵型男，唔係點配呀！」夏蕙BB並透露本月23日啟程到美國出席孫兒的婚宴：「去飲孫新抱茶，我大女個仔結婚喇！好快四代同堂，不過𠵱家未有BB，之後我喺美國有三個騷，最快6月先返香港。」採訪：黃曉妍攝影：陳慧安