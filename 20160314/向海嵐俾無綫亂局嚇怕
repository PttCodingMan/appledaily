98年港姐冠軍向海嵐離開無綫，轉戰內地撈到風生水起，前日着短裙騷腿到廣州做商演，有男粉絲拿手機給她簽名，她昨在電話說：「第一次簽手機，好搞笑。」問到會否返無綫拍劇？她被無綫內部混亂嚇怕：「暫時未有傾過，我見佢哋𠵱家都好亂，我覺得要睇劇本同角色。」近年無綫劇被網民狂批質素下跌，還有興趣返無綫嗎？她說：「佢哋間唔時都有啲好嘢，所以真係要睇囉。」現在無綫內部鬥爭激烈，問仍否有朋友？她說：「其實真係唔多，上次同幕後傾開，大家都話台前幕後都變晒，自己都有興趣同其他台或製作單位合作。」採訪：皓騫