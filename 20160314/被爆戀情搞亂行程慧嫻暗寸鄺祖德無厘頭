現年38歲的歌手鄺祖德前日突然自爆曾跟陳慧嫻發展，又對號入座是女方口中那位「好靚仔、運動型有陽光氣息，有種貴氣好似陳百強公子哥兒嘅感覺，仲好有才華」的男士，他聲稱為顧及家人和年齡的差距，所以選擇斬情絲，還在網上寫道：「愛情始終要有緣份，趕《夜機》或只會變《儍女》」擺明嫌50歲的慧嫻年紀大！
留言針鋒相對
慧嫻前日表示不回應，到昨早近6時在社交網貼三姊弟合照並留言：「這個星期除了病要休息外，就是跟家人一起！今晚本來約好黃昏18:30吃晚飯，但突然有些無厘頭事情發生，搞到我要遲大到。去到爸媽都已回家，只有我們吹水。」慧嫻指事件無厘頭，暗示失實，隔空摑了鄺祖德一巴。至於身在法國、家族坐擁逾5億身家的鄺祖德，曾被傳是斷背，網民為他改名「無口德」更狠批：「鍾意見報上位，恭喜你，𠵱家全香港都識你啦無口德……」、「人家說的貴氣，你至多只有『櫃』氣。」雖然口講要「避」慧嫻，但他上月底卻去探慧嫻班，還貼他們跟監製葉廣權的三人合照，難怪被網民怒轟借宣傳。
當時慧嫻留言：「痴情…意外」，當鄺回覆「好似見唔到有呢隻歌」時，慧嫻表示：「你的心不在，又怎會看得清楚…今天終於明白意思，又怎可能不唱？針唔拮到肉唔知痛呀嘛！最近無啦啦俾針拮，痛到入心入肺…唉，有啲嘢真係要經歷過至明喎。」鄺問她：「千支針刺在身？針除了可以拮人外，更可以修補傷口嘅！」慧嫻沒好氣回覆：「係千支針刺在心，你講緊針灸？我諗拮傷人嘅針同針灸嘅針係兩種好唔同嘅針，我好明顯用錯針。」
安仔：唔識鄺祖德
此外，日前為慧嫻尾場個唱擔任嘉賓的許志安，當時祝願慧嫻快些找到幸福，昨日他到荃灣出席活動時說：「其實我唔知邊個係鄺祖德，不過我有關心慧嫻病咗。」採訪、攝影：馬建華