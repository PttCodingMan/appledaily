梁漢文(Edmond)昨午喺自己嘅facebook專頁po咗幾張同鄭希怡(Yumiko)囡囡—梁浸浸游水嘅相，原來Yumiko兩公婆帶咗梁浸浸出埠玩，今次仲join埋叔叔齊齊游水，梁浸浸依舊咁精靈，佢攬住水泡戴住黑超，口擘擘個樣真係可愛到心都融埋。之後仲有幾張相係Edmond慈父上身餵梁浸浸食嘢，佢表情都係好精靈。有網民睇到啲相之後留言話﹕「你就好啦！可以同梁浸浸游水！」又有網民﹕「好有父愛！」梁浸浸舊年啱啱出世嗰陣因為肺積水問題，曾經喺嬰兒ICU留醫過，出院之後仲要keep住食藥，直到今年一月先至停藥。當時Yumiko仲喺facebook話要養肥梁浸浸，見到佢家陣健健康康，真係皆大歡喜呀！