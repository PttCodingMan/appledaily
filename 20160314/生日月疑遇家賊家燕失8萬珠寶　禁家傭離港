薛家燕、羅嘉良、范振鋒和太太李思欣、丁羽及林盛斌（Bob）等，前晚在銅鑼灣出席新城電台舉辦的《開心大派對》晚宴。於本月30日踏入66歲的家燕姐，本應開心迎接生日，但最近卻為菲傭及家中失竊等問題而心煩不已，她透露新來的菲傭於兩個月前聘請，新上任已工作表現欠佳，既懶散又沒禮貌，由於自己工作太忙沒即時處理，拖到最近決定解僱工人之同時，就發現共值約8萬元的珠寶不翼而飛，家燕姐說：「想戴珠寶搵唔到先至發現唔見，唔知係咪自己搵唔到。工人話趕住走，我話搵唔到珠寶唔走得，否則我就報警。」
家燕姐直言因工人急於離港才惹起懷疑，上一任傭人聘用多年，從未試過遇上這種事情。問到如何善後？家燕姐說：「𠵱家個工人已經唔喺屋企住。佢問我攞錢，我話買機票畀佢，佢都話唔使，其實我都未諗清楚點處理。我有問佢住邊，因為我仲要畀多一個月人工佢，我都有同agent講唔可以畀佢走住，希望件事快啲解決。生日願望係萬事開心，唔好咁多麻煩事。」 採訪：盧妹攝影：仇志德