【本報訊】財委會上周五在混亂中只以舉手方式表決高鐵追加撥款，沒有記名表決，身兼港區人大代表的新民黨副主席田北辰（圖）昨在北京稱，當日投票時既無舉手支持、亦無舉手反對，因為一早決定投票棄權：「老實講，佢陳鑑林有冇講到投棄權票嘅請舉手？我聽唔到，當時係非常非常之混亂。」
「對大局冇影響」

雖然沒有機會投棄權票，但田北辰指他的立場對大局沒有影響，表示早已向當局表明立場，「我淨係知道我不可能投支持時舉手、我亦肯定我唔會反對，我已經預告咗畀政府知，我嘅立場係好清晰」。田北辰強調：「對我嚟講，佢（陳鑑林）有冇問漏，其實呢個唔影響大局，個大局絕對係大比數通過咗。多我一個棄權票……（對大局）係冇分別。」民主思路召集人湯家驊昨則在一電台節目指，有建制派議員於財委會就高鐵追加撥款表決時，支持及反對時均舉手，反映議政水平有限，但他指最終支持票數仍較多，故表決應獲通過，他同時形容立法會已成「講口號」場所，指有議員甚至帶「大聲公」到會議廳鬥大聲，對議會失效感到失望。■記者許偉賢