NBA一哥勇士喺同日另一場，憑「咖喱仔」史堤芬居里（Stephen Curry）攻入全場最高35分，以123:116反勝太陽，將戰績刷新至59勝六負，距離公牛1995/96球季72勝嘅紀錄又近一步。雖然球隊贏波，但今場因左腳踝受傷缺陣嘅「小AI」伊古達拉（Andre Iguodala）證實至少要唞兩周，教練卡爾（Steve Kerr）就勁擔心，因為呢位32歲第六人無論攻守，對勇士都好重要。