張栢芝近日上咗好友謝娜嘅內地節目《娜就這麼說》，除咗講離婚同兩個囝囝，仲提到自己由23歲的事業高峯，到32歲直插谷底。佢又帶咗自己主演嘅《忘不了》同《河東獅吼2》嘅電影DVD上節目，直認因自己任性，令佢由金像影后變成金話梅最爛女主角，並坦言:「23歲的時候我太任性了，所以我就一直保存這個（《忘不了》同《河東獅吼2》兩隻DVD），我要告訴自己，我們要做人，起碼我自己，要懂得怎麼去學謙卑謙虛。」佢仲話自己一直都好幸福、好樂觀，即使唔開心，喊完好快就會重新振作。