【本報訊】網上搜尋，新聞事件中首次出現「黎汶洛」是2011年8月，他在一個青年交流會狠批國教諮詢只是政治騷。當年他是「中六學生黎汶洛」，組織過反國教，及後參加傘運，曾任學民發言人，更因參與社運孭着7單案件；最新身份卻是「政壇攝石人」，黎笑言支持二次創作，冀網民日後「搵張靚啲嘅圖去改」。黎汶洛在立法會新東補選為支持公民黨楊岳橋而退出學民，投票日由早到晚為楊拉票，各大媒體當日拍攝楊岳橋時，黎汶洛總在其身邊，因此被網民揶揄為「攝石人」。黎笑稱對此不介意，憶述2012年亦為理念相近的候選人、社民連吳文遠拉票，只是沒人留意到。
傘運後少與學民仔閒敍
黎正與黃之鋒、周庭等學民骨幹組黨，退出學民會否影響雙方關係？他指身邊不少朋友亦提過類似問題：「點解學民一班骨幹成員能夠合作咁耐？就係因為有唔同性格，係唔會有人取代到，例如之鋒對住邊個，態度都係好強硬，不論對朋友官員都係……可能對女朋友唔係啦！」黎自言學民仔過去聚頭不一定傾行動、談政策，亦會一齊玩，談生活瑣事，傘運後這些機會卻越來越少，因梁政府不時拋出難題令他們疲於奔命。　■記者陳雪玲