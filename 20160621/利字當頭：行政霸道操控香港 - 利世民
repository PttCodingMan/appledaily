「行過去落馬洲，去到深圳嗰邊，第一個廣告就係優步。假如香港真係禁 Uber 的話……」昨跟一位「財演」朋友午飯，他知道我是Uber的「啦啦隊」，天南地北間，難免會扯到這題目。「哦？隻嘢未上市，冇得炒㗎喎？的士牌呢……」直覺以為這市場投機者在想怎可賺大錢，殊不知他說：「唔係吓吓都諗賺錢。我真心覺得，假如香港退步到連Uber都容不下，其他創新科技又點可落地生根？個城市冇得救。」「一早就話咗要移民㗎啦。」孫柏文插口說。「15年後，香港會係點樣？我相信唔少香港人會話，最好局面，係唔差過目前。不過假如問香港會唔會差過今日，我諗有唔少人認同。覺得香港15年後會好過家陣嘅人，應係極少數。你話嘞，香港人又點唔灰呀？」我說。香港可點算？我不是說開放給Uber就解決一切。不過，像政府那樣為保護既得利益而一成不變的態度，是香港的死症。曾幾何時，政府的定位是中立的裁判，而不會「pick the winner 」。記得少林足球「強雄」說：「球證、旁證、足協、足總、足委全部都係我嘅人。」無錯，在高官幻想中，行政霸道像是將香港社會各界都緊緊操控。不過，實情是否如此？遠的不說，就拿政府以為是平衡各方利益的優質的士建議為例，的士車主不領情，更揚言要燒車胎抗議，市民又覺得，明明已經有大家想要的服務，政府偏偏要跟消費者作對，搞個半桶水的優質的士。我知，高官本來是想順得哥情又得嫂意。結果呢？洋人有句話：「if you want to please everybody, you end up pleasing nobody.」政府怕出錯，結果卻沒有一件事做得對。
利世民 http://www.fb.com/leesimon.hk 本欄逢周二、四刊出