容祖兒和李克勤大前晚在北京舉行巡唱，當克勤演繹祖兒的廣東歌《心淡》時，不少觀眾大合唱，祖兒感動到眼濕濕，她說：「沒想到你們這樣熟悉我的廣東歌！」祖兒化妝時想飲熱水向克勤借煲，怎知他說：「呢度你一插電水煲，可能馬上爆炸，全場熄燈，我哋唔使開騷啦。」工作人員指因太多器材要用電，場館電壓不勝負荷，祖兒說：「好彩我借煲，如果自己有帶，我一定親手搞停演唱會，變咗罪人。」此外，有傳克勤以3,000萬過檔英皇，他說：「伊巴謙莫域踢緊歐洲國家盃，都唔講轉會曼聯住啦，忙晒個巡迴先，總之有新動向，適當時間我會同大家正式交代。」撰文：皓騫