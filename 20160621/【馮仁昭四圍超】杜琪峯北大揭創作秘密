杜琪峯前日喺北京大學出席「杜琪峯·北大：三人行必有我師」講座，除咗講吓拍電影《三人行》嘅過程，仲有分享自己嘅電影情懷、人生選擇同偶像情意結等。現場播出林澤秋導演拍嘅《三人行·杜琪峯的銀河創作》紀錄片，講解杜sir同銀河班底嘅創作秘密，仲有播映《三》片兩場重頭戲，就係腦手術同長鏡頭槍戰嘅拍攝過程。另一幕花絮有古天樂同趙薇互相掌摑，觀眾竟然睇到大笑。撰文：馮仁昭 