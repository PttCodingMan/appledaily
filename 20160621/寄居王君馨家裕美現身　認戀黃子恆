裕美近日被指背住老公林恩浩（Jason）暗交黃子恆，昨日上午她首度現身，與王君馨和楊明於九龍灣為無綫劇集《心理追兇》拍攝外景。一臉憔悴的裕美先向傳媒交代事件，因病聲沙的她說：「2014年我同Jason喺屋企發生咗啲事，細節我就唔講啦，當時我覺得有啲嘢可以包容同容忍，但之後我越嚟越驚，我亦唔知道應該點處理，我唔敢同人哋講，直到我覺得唔可以再同佢生活落去，所以我四處去姊妹屋企寄居。」之後裕美承認與黃子恆關係時說：「其實我係決定離婚，但我唔想刺激到對方。今年，我同黃子恆係開始咗段感情，我承認呢件事我係做得唔好，因為我只係同佢講咗我同Jason係分開咗，我知道我係可以處理得更加好，呢個我真係真心好抱歉。其實一段婚姻，大家都有唔啱嘅地方，亦都唔想搞到今日咁嘅地步，我唔想影響Jason嘅家人同朋友。」
拒回應家暴
問裕美所指的問題是否家暴時，她說：「呢個我唔方便回應，因為我𠵱家申請緊單方面離婚。」可否覺得拖累了黃子恆？裕美說：「我好抱歉，我唔想影響到任何人，無論黃子恆又好，我身邊人又好，都係想同佢哋講對唔住。」問現時與黃子恆感情狀況及會否繼續發展，裕美則拒作交代，只說：「想搞掂自己呢邊先。」
向傳媒鞠躬
對於Jason表示沒有收過離婚通知，裕美強調一切已交由律師處理，而Jason也沒跟她聯絡，裕美續說：「我只係希望大家做唔成夫妻，都可以做朋友。」訪問後，裕美向傳媒90度鞠躬，然後就開工拍攝外景，至中午收工後前往將軍澳廣場王君馨家暫住。此外，裕美昨日接受《東張西望》節目訪問，說到感激母親體諒和信任時一度眼濕濕。採訪、攝影：梁繼光、朱志聰