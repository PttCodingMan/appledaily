勇士衰收尾，唔少人出嚟抽水；公牛名宿洛文（Dennis Rodman）喺社交網站恭喜騎士之餘，仲強調NBA史上最偉大球隊始終係95/96球季嘅公牛。勇士今季常規賽造出73勝，打破公牛當年常規賽72勝紀錄，唔少輿論都將兩隊波比較，洛文仲唔即刻抽水，話贏唔到冠軍有鬼用咩！另外，占士好友獲迪、拜恩都喺網上祝賀騎士封王。