吳日言和鄧穎芝等昨日到觀塘出席慈善義賣活動，對於裕美被指背夫暗交無綫藝員黃子恆，吳日言透露三個月前在飯局上見過裕美：「傾偈時我話見到佢結咗婚好好，佢好客氣話OK就冇再多講，唔見佢傷感有問題。」她坦言得悉裕美離婚感到愕然：「見佢同老公啲相好sweet，以為教徒婚姻應該係好忠誠同長久，件事越嚟越複雜，家事最好自己解決，唔需要同其他人交代。」對於裕美聲稱單方面辦離婚，吳日言說：「我覺得呢方面好唔清楚，好明顯佢哋好耐冇見同冇默契。」她並謂半個月前曾找過裕美，邀對方出席這次活動，但她沒有回覆。此外，鄧穎芝表示有興趣參加ViuTV《G-1格鬥會》第二季。採訪、攝影：黃曉妍