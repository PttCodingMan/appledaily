睇英鎊走勢，已經收復早前脫歐民調壓倒留歐時嘅失地，即係話聰明人好有把握留歐成功，港股升340點實在太禮讓。不過，小弟都唔敢將「留歐坐定粒六」寫喺題上，證明大家覺得留歐機會未去到100%，同時證明唔少投資者未敢衝入股市，相信去到周五，股市正路會完全反映脫歐危機雨過天晴，估計恒指好快會升越6月7日高位21351點，以5月25日至6月7日，兩星期升1500點計，一浪高於一浪嘅話，挑戰22000點嘅任務可以三周內完成，之後市場會將焦點放喺環球經濟之上，到時再見步行步。選股方面，唔需要太有新意，強勢便行。之前推介過嘅中航信（696）成功守住保歷加中軸，周線圖呈杯柄形態，呢一刻應該係最後上車機會，未來數周睇18蚊。晉佳 http://fb.com/advanceguy1 