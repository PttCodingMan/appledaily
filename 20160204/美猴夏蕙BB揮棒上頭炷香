黃夏蕙每年風雨不改在年三十晚往黃大仙廟上香祈福，祈求來年平安大吉，為了搶鏡成頭炷香焦點，夏蕙BB年年都有新招數，別出心裁設計獨特造型出位。為迎接猴年，她索性化身孫悟空拜黃大仙，她日前預演上頭炷香時，老孫look搶先曝光。拍攝當日下雨，氣溫急降，夏蕙BB一早約好造型師替她變身孫悟空，大約20分鐘，她就戴好毛毛頭套和穿上黃色的馬騮夾乸衣，cosplay變「美猴王」，美中不足是頭上欠了金剛箍，現年83歲的夏蕙BB更揮動金剛棒，動作敏捷，其間還擺出左頴右頴的鬼馬動作，細細粒的夏蕙BB入型入格，途人見狀紛紛舉手機拍照。今年沒有年三十，所以夏蕙BB會在大後日年廿九去黃大仙上頭炷香。夏蕙BB金猴上身後，大搖大擺進入黃大仙廟內參拜，她不但做齊上香和添香油，還替香港求籤，她求得第九十三籤「古人孔子聞衛樂」，夏蕙BB即往解籤，相士解說：「呢支籤麻麻哋，香港來年會多是非小人，多麻煩。」夏蕙BB即關心可有催吉避凶方法？相士說：「唔好太衝動，唔好太嘈吵，萬事以和為貴。」夏蕙BB事後接受訪問，寄語港人：「我希望國泰民安，大家平平安安，和氣生財，唔好咁多民怨。」
大葫蘆收是非
問到夏蕙BB可覺相士指的小人是特首梁振英？她答：「唔知，小人化為財就冇事，我係唔怕是非嘅，我覺得做人心地好就可以逢凶化吉，我年年嚟拜黃大仙都會買個大葫蘆，因為葫蘆可以收晒啲是非。」夏蕙BB拜完黃大仙便開心捧着大葫蘆回家。採訪：比華利