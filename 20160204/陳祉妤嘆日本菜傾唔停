【中環】名模陳祉妤（Balia，前名陳沛嘉）離婚後雖然一直冇公開新戀情，但係朋友多多嘅佢絕對不愁寂寞，除咗打高爾夫球，平時「飯腳」都唔少，前晚佢又同兩男一女友人喺中環食日本菜，四個人十分好傾，枱面嘅食物食晒都仲未傾完，最後發現舖頭差不多走剩佢哋一枱先埋單走人，離開時Balia仲同一對男女友人擁抱道別，之後就同另一位男士上咗一架七人車，由司機接走離開。採訪、攝影：徐錦池、潘冠恩