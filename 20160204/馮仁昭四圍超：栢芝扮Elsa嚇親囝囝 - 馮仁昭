張栢芝前晚參加湖南衞視嘅小年夜春晚，佢仲戴上金髮，着住藍色公主裙，扮小朋友至愛嘅《魔雪奇緣》入面Elsa造型邊溜冰邊唱歌！先唔講柏芝歌藝點，不過做咗人阿媽嘅佢，溜冰嗰陣，俾人任拋仲要做環迴360度高速旋轉，都真係好搏吓！佢仲話兩個仔見到佢呢身造型，真係嚇一跳，然後得啖笑，仲讚媽咪後生咗又靚咗㖭！撰文：馮仁昭