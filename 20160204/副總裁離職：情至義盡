【本報訊】亞視出糧日期一拖再拖，昨日下午亞視製作部副總裁趙汝強在亞視發言人黃守東陪同下，跟亞視門外的記者宣佈離職，自言對公司情至義盡：「我覺得自己已經無能為力，所以由今日開始，我光榮引退。」他隨即上車離開，未有回應傳媒提問。亞視前執行董事葉家寶昨日接受電話訪問時，表示跟亞視合約到3月完結，目前是離職前休假。他亦有聽聞亞視最新事態進展，呼籲勞資雙方克制，「因為我真係冇返亞視都個幾月喇，𠵱家係放離職前休假，所以到底公司最近發生啲咩事，同埋佢嘅進展我都係聽聞，所以如果我去評價就好唔客觀囉。只不過希望雙方可以克制，大家共同去解決個問題同困難」。葉家寶透露自己仍未收到12月份薪金，亦聽聞部份員工亦面對同樣情況。
葉家寶希望亞視永恒
對於早前被判15萬罰款，葉家寶稱前日已經自掏腰包付錢：「噚日最後一日交罰款，15萬會追番公司嘅，因為嗰時公司講過係會負責㗎嘛，我希望最緊要盡快解決咗出糧先囉，等員工可以安心過年囉。唔單止係呢個，仲有我啲律師費，啲律師費仲未畀呀。」趙汝強昨日啟動了《僱傭條例》10A條自動離職，變相炒亞視魷魚，葉家寶認為每個同事都有自己的決定，亦尊重每個同事的決定。但他承認作為一名高層目前非常難捱：「我唔知道𠵱家個即時問題喺邊度，係咪淨係資金困難係一半原因呢？定係仲有好多其他原因呢？我真係唔知道，所以唔方便去評價。」至於亞視能否捱到4月1日這個期限，他覺得取決於通訊局，但無論如何他都希望亞視可以永恒。■記者曹家誠