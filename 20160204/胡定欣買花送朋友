【跑馬地】胡定欣事業愛情兩得意，除咗升格為視后，同男友陳明道（Terry）感情亦好穩定，難怪平時見到記者雞咁腳走嘅佢，前日喺跑馬地見到記者，唔單止冇走，仲主動走埋記者身邊傾偈㖭！話說前日黃昏5點幾，胡定欣一個人喺跑馬地街市附近一個花檔揀花，除咗一大束火百合，仲揀咗一束好靚嘅玫瑰，不過佢見到有記者影相，就笑笑口咁走去同記者講，話束花係送畀朋友嘅，驚登咗出嚟就冇驚喜，所以叫記者唔好影嗰束花，臨上車前仲笑晒咁同記者拜拜㖭！採訪、攝影：徐錦池、潘冠恩