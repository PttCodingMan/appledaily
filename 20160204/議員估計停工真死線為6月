【拆局】運房局局長張炳良前日才說2月底立法會不批出高鐵追加撥款，就要考慮停工，港鐵主席馬時亨又說3月底才是「㩒掣」停工的「真死線」。但有泛民立會議員指，從建制派3月19日仍加碼開財會，「即係3月唔係死線，可能真正死線係4月，甚至5月」。該名泛民立法會議員指，從建制派提出財會3月19日加會，「即係話就算拉布到3月底，對政府嚟講仍未到危險線」，因按政府一貫做法，會在到達危險線前，最少預留一、兩個星期作應變，「即係就算3月19號過唔到，政府仲有最少一、兩個星期再出招，即係到4月過到撥款，對政府嚟講仲安全」。
不排除停工一個月施壓

他估計以高鐵開支可用到7月計算，正常來說就算6月才通過撥款，仍不算太遲，「唔好忘記港鐵過咗嘅封頂協議係到9月先失效，即係話只要今個立會會期過到撥款，高鐵工程都可以繼續」，該議員估計，政府、港鐵以2月、3月做死線，「唔排除為3月底先停工一個月搭定個台，好向泛民議員施壓通過撥款」。■記者莫劍弦