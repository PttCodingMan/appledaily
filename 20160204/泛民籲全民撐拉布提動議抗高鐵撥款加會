【高鐵黑洞】【本報訊】政府前日宣佈將高鐵追加撥款打尖直上財委會，原本在建制派配合下，財會已決定本月加會審議有關撥款，但據知建制派為對付拉布，計劃3月再加碼開會，預留審議高鐵撥款時間大幅加至40小時。民主黨發動「全民入動議」行動，籲市民向泛民提供臨時動議題目，抵擋政府硬闖。記者：林俊謙立法會明日舉行的財委會，將先審議高鐵追加撥款，副主席陳鑑林昨透露，他與主席陳健波及立法會秘書處開會後，決定本月20日加開4節、共8小時的會議，對於泛民批評他配合政府豁免該項撥款的6天通知期，陳解釋因工務小組已審議了13.5個小時，政府又稱2月是撥款死線，所以「必須睇住呢個死線去做嘢」，但強調會給予議員足夠時間審議。
財會預留40小時審議
不過有建制派議員透露，除在2月加會外，財會亦計劃3月11日加開4小時會議，以及3月12日和19日各加開8小時會議，若連同原定會議時間，審議高鐵追加撥款預留時間將大增至40小時。該建制派議員承認，「加會係剪布嘅關鍵」，他們的策略是讓泛民「講到夠」，以防泛民有藉口離席抗議，建制派亦會游說政府交代更多一地兩檢細節，而運房局局長張炳良稱2月底考慮高鐵停工，但實際真的停工死線是3月底，「政府咁講係預鬆啲畀立法會考慮」，只要給泛民足夠發言時間，「預40個鐘（提問）仲唔剪得？」民主黨立法會議員胡志偉昨表明泛民要阻擋高鐵追加撥款不容易，「把大鉸剪已擺喺枱上，係唔容易阻嘅」，指泛民除會盡力提問，亦會提出終止待續、休會待續及提出臨時動議，阻撥款通過。胡志偉更表示，今次他們提出臨時動議內容將更廣泛，「因涉及一國兩制核心問題，唔係單純高鐵通唔通車、爛唔爛尾問題，要盡一切壓力去畀壓力」，單是民主黨已計劃提出百多條臨時動議；胡又發動「全民入動議」，呼籲市民向泛民議員提交臨時動議內容，令泛民有足夠「彈藥」抵擋政府硬闖。