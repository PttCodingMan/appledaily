王宗堯、莊思敏、張智霖（Chilam）、鄭欣宜、雨僑、周秀娜及周柏豪等，昨晚在金鐘出席「中國3D數碼娛樂四周年晚宴暨第一屆鰂魚涌船塢里電影豬肉獎分獎典禮」，每位出席員工都要扮周星馳電影中的角色，王宗堯扮唐僧，陳詩慧扮孫悟空、莊思敏扮包租婆、何浩文扮豬肉佬、雨僑扮綺夢等。
張智霖沒有特別打扮，他自辯：「我最有誠意，因為我帶埋老婆（袁詠儀）嚟，佢喺《國產凌凌漆》扮阿琴。我預咗拎6位數出嚟抽現金獎。」扮何里玉的欣宜，心口放了兩個圓錐體兼無拉褲鏈，她笑說：「今次造型小兒科啦！本來想玩大啲，用水機嘅水杯扮，但又太爆，最慘係頴唔到痕，頂住唔可以同人擁抱。」欣宜謂對獲最佳服裝獎信心甚大。宗堯被安排和莊思敏同台，他笑說：「唔使調位，係都調公司先啦！我會同佢講『enjoy，enjoy』，今日本性善良，我心向佛，寬宏大量。」不過莊思敏就聲明不會跟對方交談：「梗嬲，仲嬲，唔使特登去破冰，我會望住個台同食嘢。」採訪：張俊銘攝影：沈健程