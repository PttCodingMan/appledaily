吳奇隆同劉詩詩喺峇里完成婚禮後，前晚兩夫婦雙雙返抵北京，十指緊扣步出機場，奇隆負責打點四篋行李，完全唔使老婆幫手，其間奇隆仲不時提點詩詩小心腳步，唔好行得咁快，十分體貼。兩人都戴咗黑超，奇隆仲戴埋口罩，佢哋個樣都有啲攰，現場有30幾位粉絲接機，見到偶像紛紛送上禮物，奇隆都點頭致謝，但冇接受粉絲禮物。撰文：馮仁昭