大台嘅《EU超時任務》雖然俾人話又係抄襲之作，不過都仲有好多人睇，事關劇中嘅女角都係唔少人心目中嘅女神，有朱千雪、譚凱琪、苟芸慧同朱晨麗等等。嘩！呢個陣容真係冇得輸呀！不過咁，前晚有樣嘢更加睇到人「嘩嘩聲」，一向「是是但但」嘅大台竟然認真製作，着重細節……講緊嘅就係噚晚出街《EU超時任務》戴耀明演活咗一個性急的男人，見到索爆嘅譚凱琪時「動L」有圖有真相㗎！劇情講到飾演記者嘅譚凱琪為咗幫老友千雪BB查案，著住tube dress扮索女放蛇埋戴耀明身，本身戴耀明條褲都仲係平嘅，佢一叫譚凱琪埋嚟坐低嗰陣「條褲」即刻有反應，總之就「動L」啦！之後越「動L」越犀利，到譚凱琪走嗰陣再次回復平靜，唔通呢啲就係星爺講嘅「由內到外，再到返外」！