英國《太陽報》上周六爆料，話35歲嘅謝拉特今季約滿洛杉磯銀河後，就會重返晏菲路加入教練團！利物浦領隊高路普喺今季冬訓時，曾經大讚謝拉特係一個偉大嘅球員，仲話後者可以幫佢更了解紅軍。咁啱謝拉特同前紅軍隊友加歷查上周五一齊睇湖人對金塊嘅NBA常規賽，呢位「神奇隊長」都話兩人未來肯定會重返利物浦執教鞭。唔知呢個紅軍球迷最期待嘅畫面，下季會唔會出現呢？