【海外置業】香港樓市波動，動用大筆資金購入港樓似乎有危機，關焯照近期就開始留意澳門樓。他分析指，「澳門GDP一年收縮20幾個%，是經濟大蕭條才會見到的現象，當地樓市差，已經跌咗四成」。當然以往是以倍數上升，但認為澳門經濟不會死，「賭場已經中場化，唔做豪客生意，酒店又平啲，吸到啲香港客去」。目前澳門樓市已跌到這個水平，以自己能力可負擔到，估值合理化，值得投資作資金配置。汪敦敬認為，在澳門買樓有如扒逆水，越多人放棄一個市場，代表有機會執到「筍貨」，但要注意收租回報要有3厘以上才算穩健投資。林浩文表示，香港人一向買升不買跌，除傳統英國、美國市場外，新興國家如馬來西亞、杜拜都開始受歡迎。不過始終「隔山買牛」，要了解當地法制、流通量及貨幣匯率等問題，才做投資決定。