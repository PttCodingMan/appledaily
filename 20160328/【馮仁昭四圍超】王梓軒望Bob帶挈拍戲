王梓軒、亢帥克前晚喺九展擔任歌唱比賽表演嘉賓，梓軒話最近有幾個廣告客戶想攞佢首《碰不上會更美》做廣告歌，其中一個客戶要求佢扮韓劇《太陽的後裔》男主角嘅軍裝look。另外，佢老友林盛斌（Bob）有電影主角做，梓軒笑話：「我成日問佢幾時幫吓細佬，點解佢成日咁多嘢撈，唔喺手指罅漏啲畀我。我知佢唱歌好聽好感人，我諗住寫歌同佢交換啲電影拍。」撰文：馮仁昭