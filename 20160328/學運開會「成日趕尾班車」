【本報訊】學運與學業，雙軌並行。他們直言學業不免受影響，但三人有信心繼續學生身份升學，更有意加入將成立的學生組織，無悔個人犧牲，希望未來組織能團結學生，「教育制度逼學生唔開心咁成長，希望一齊改變個社會」。
經歷有助答通識題

邊開會邊讀書，選擇前者的比例永遠佔多數。三人加入學民後，投放大量時間處理組織工作，「開會開到11點幾，成日趕尾班車」，讀書時間被迫減少。不過葉嘉渝仍認為值得，「有大學學位，但如果政府管治不力，政策做得唔好，都仍然影響社會所有人。」留穎恩則指這不是犧牲，只是個人選擇，又指自己得到與別不同經歷。她續指社運與學業相輔相成，她舉例指，加入學民後閱讀大量有關社運及公民抗命的書，對她作答通識題目有幫助。對文憑試分數期望不高，但原來他們眼中，搞社運比讀書難度更高。鄭志航說：「係學校做錯一個決定，後果唔係好大，但社會運動唔小心行錯一步，後果大到飛起」。留穎恩亦指社運較難，要運用社交技巧融入群體，「私下可能人事上好多不和，（如果）搬上公事度傾就好麻煩」。尚未畢業的她，已深明校園人際關係比社會簡單得多。■記者蕭洛汶