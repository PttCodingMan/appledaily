英國萬人迷碧咸（David Beckham）嘅老婆Victoria雖然成日好似冇乜笑容，但其實佢扮人好鬼馬，係個冷面笑匠。Victoria日前同老公仲有大仔Brooklyn一齊坐車外出，無聊用手機程式同大仔玩變裝，加咗鬍鬚同太陽眼鏡。Victoria仲話Brooklyn呢個look似足英國殿堂級組合Bee Gees成員Barry Gibbs。如果碧咸都玩埋一份就好笑喇。