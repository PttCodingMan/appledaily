【本報訊】普普藝術大師Andy Warhol曾預言：「在未來，每個人都能成名15分鐘」。現今要做紅人，不再是靚仔靚女的專利（當然靚會有着數），《100毛》藝人專家Dickson就sell「毒」；網絡界的King Jer樣都唔出，sell毒舌；司徒夾帶亦唔見得靚仔。但如果你想由零開始成為KOL（Key Opinion Leader），以賣廣告維生？你可能先要在facebook上落廣告。司徒夾帶表示，現時新開一個facebook專頁要過10萬likes很困難，「以前你有幾萬fans，就會有幾萬人睇你嘅嘢，但𠵱家唔落（facebook）廣告，可能得好少人睇到」。除賣廣告外，要做一個成功的KOL，司徒夾帶認為自己成功在於「快、狠、準」。「快」，一有大事「抽水要快，唔好等下禮拜」；「狠」，更深入更狠的批評；「準」，要保持到自己的角色定位。網絡評論員不適合你？那可以像小斯一樣，主力做自己喜歡的事，做到夠專夠精，亦會得到相關範疇的網民及廣告商青睞。