【ViuTV風雲】是非多多的ViuTV格鬥真人騷《G-1格鬥會》前晚播出決賽，結果由唐紫睿（Hazel）壓倒郭思琳奪冠，兩女跟龍小菌、主持柳俊江、星級教練徐家傑到銅鑼灣出席慶功宴，本來通告有早前被黎美言（Winkie）打到變豬頭，宣告退出娛樂圈的劉燕妮（Rika），但她跟大會表示「突然間有事」未能出席。Hazel曾為撐Rika鬧爆Winkie：「食屎啦！」問到好友為甚麼缺席？Hazel說：「Rika知道有傳媒，佢早前又講咗退出娛樂圈，所以覺得唔係好適合出席。Rika都好唔開心，自己為節目付出咗咁多，但又嚟唔到呢個活動。」問到Rika是否嫁百億男友石爍？Hazel說：「佢未嫁，都係啱啱開始拍拖箒，係我介紹俾佢識，希望大家唔好葡萄佢哋嘅戀情啦！」Hazel否認Rika因男友退出娛樂圈，指《G-1》節目令Rika受到好多壓力和委屈：「佢為比賽付出好多，又打到成身傷，但好多人話我哋喺度搞是非同博出位。」Hazel哽咽說：「呢段時間自己情緒都唔好過，自己咁努力都俾人鬧。」有否想過退出娛樂圈？Hazel說：「條路係自己揀嘅，就算PK都唔好喊，跪住都要走，自己會繼續向打女方向進發。」
「做朋友講緣份」
早前Hazel被郭思琳整傷面爆不和，問到兩人是否已冰釋前嫌？Hazel說：「其實都冇嘢嘅。」郭思琳則說：「我自己都冇嘢嘅，趁今日咁多人可以講吓發生乜嘢事呀？」Hazel解釋：「都係練習啲嘢箒，覺得未比賽就整傷對手唔係幾好。」郭思琳反駁：「我真係唔知邊一part整親你，如果真係有嘅，我都好願意道歉。」Hazel則說：「好啦，其實呢啲嘢都隨緣啦，覺得大家以後見面機會都唔太多，做朋友都要講緣份。」現場充滿火藥味。採訪：卓寶花攝影：陳慧安