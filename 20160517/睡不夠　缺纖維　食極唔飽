【本報訊】夏天將至，女士們都想打倒「為食鬼」，控制食慾維持好身材，但又總覺得未吃飽，不禁會質疑為何食極唔知飽？甚至食完飯一會又想再食？註冊營養師詹佩鳳拆解6個引致「食極唔飽」原因，包括少吃纖維、飲水不足，甚至「唔夠瞓」也是元凶，並提供控制胃口貼士。不過，唔知飽也可能與疾病有關，如糖尿病、甲狀腺疾病、焦慮、抑鬱症等，若情況持續或需求診。記者：梁麗兒
纖維減慢消化
上班族若其中一餐缺乏纖維，即無菜或「唔夠菜」，飯後會容易肚餓。攝取豐富纖維可減慢消化過程，有助血糖穩定，令飽腹感維持較長時間，建議每日吃1.5碗熟蔬菜，或3碗未煮熟即沙律菜。吃含豐富纖維的早餐飽肚感可維持整個早上，可避免吃朱古力等零食，建議自製三文治，如麥包配青瓜、番茄及低脂芝士，或將麥皮、穀麥早餐配搭一杯脫脂奶及一隻香蕉，含豐富纖維。
糕點致血糖升
日常吃太多精製碳水化合物及糖份，如白麵包、蛋糕或糕點，都是食極唔飽的元凶。這類食物飽腹感不強，雖可令血糖急升令人很快變精神，但之後血糖會急降再引致身體疲勞，此時身體會錯誤發出肚餓訊息，令人仍想進食。美國農業部建議每日進食的五穀類，其中一半選用全穀麥，如麥包、糙米、紅米，因纖維較多，可增飽肚感。另外不少人吃白麵包、蛋糕做下午茶，可考慮改吃一碗士多啤梨及10粒杏仁或麥包搭低脂芝士增飽肚感。
口渴誤當肚餓
都市人普遍飲水不足，尤其辦公室一族，當忙於枱頭工作，往往忽略要飲夠水。口渴與飢餓感覺都由腦部同一區域，即下丘腦發出，有時感肚餓可能是錯覺，根本是口渴造成，打工仔可將開水放枱面，感肚餓時飲1杯水，以確定是否肚餓。如飲水充足，尿液會呈淺色、淺黃色，顏色較深則反映飲水不足。
荷爾蒙受影響
食極唔飽與睡眠不足有關，外國有研究證實睡眠不足，體內兩個荷爾蒙會轉變，包括一個令人有食慾的荷爾蒙水平會上升，另一個涉飽肚感的荷爾蒙水平會下降，所以睡眠不足人士容易食極唔飽。美國睡眠協會建議成人每日至少有7至8小時睡眠時間，青少年要有9小時。
壓力大食慾增
短暫壓力有機會降低食慾，但長期身處壓力過大環境，皮質醇會上升，令人時刻心思思想進食。壓力都會令人食極唔飽，日常適當減壓，有助避免過量進食，做運動是其中一個很好的減壓方法。
香口膠止口痕
屬於天生的為食鬼，經常有心癮、口痕要進食，若在辦公室全日吃不停，就要靠飲食技巧去改善，如改吃無糖香口膠，或每天帶水果上班，如香蕉、蘋果、雪梨或車厘茄等含豐富纖維食物，肚餓時填肚。要杜絕為食念頭，最好方法是「唔買零食」，臨床上會建議減肥人士先將零食送走，然後避免漫無目的逛便利店、超市，減少買零食機會，購物時最好避免經過零食貨架。