張智霖（Chilam）係汪星人迷，順理成章幫動畫《Pet Pet當家》配音，聲演主角狗狗阿麥。配音嗰日佢帶埋愛犬貴婦狗阿金去，佢話8歲屋企就開始養狗：「我最鍾意電影入面主人離開屋企時，啲寵物即刻作反嘅情節，有雀仔玩電視遊戲機，有狗仔聽搖滾音樂。」佢話今次聲演專登向阿金偷師，觀察佢一舉一動。佢話今次最開心係鍾意睇卡通片嘅囝囝張慕童，因為有自己嗲哋參與，一定睇得仲投入。撰文：馮仁昭