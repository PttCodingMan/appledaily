76人今季NBA常規賽錄得10勝72敗嘅劣績，但估唔到佢哋竟然成為北美四大體育聯盟中第一支搵到球衣贊助嘅球隊！NBA波衫喺2017/18球季開始就可以落廣告，美國傳媒喺周一報道，76人將會同炒飛網站StubHub簽咗一份三年合約，每年將會收到500萬美金（約3,900萬港元）贊助費。不過話時話，76人嘅戰績差成咁，未必吸引到好多球迷睇佢哋嘅比賽，StubHub嘅廣告都唔知有幾多人可以睇到。