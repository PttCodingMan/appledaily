汪明荃（阿姐）噚日以八和會館主席身份同羅家英出席天際100舉行「戲曲中心升頂慶祝儀式」，並陪同政務司司長林鄭月娥向五位青年演員頒發證書。戲曲中心預計2018年第三季啟用，阿姐憶起當年爭取興建場館至今，心情激動：「粵劇幾十年都冇自己屋企，𠵱家有間屋可以招呼朋友嚟坐。」家英哥指未來係要諗吓行內要點做，佢個人嚟講可能會減少拍戲，專注粵劇傳承工作。撰文：馮仁昭