李樂詩（Joyce）、王曼喜（Kayla）、童愛玲及Rosemary昨日在半山出席「港安醫院慈善基金2016 Women of Hope Awards」活動。第三度懷孕的Joyce，陀住4個月大的囝囝現身，身形依然纖瘦，她說：「都係肥咗5磅左右，𠵱家食得瞓得，食好多嘢，不過分好多餐。上次（懷孕）就鍾意食韓國嘢，而家好鍾意食中國嘢同飲湯。」Joyce穿上3吋船踭鞋，她笑謂只為活動扮靚。提到囝囝預產期為10月26日，她說：「我揀自然分娩，咁啱嗰日係我生日，唔知係咪天意呢？」Joyce指原本打算封肚，卻為了3歲細仔李然正再生：「因為佢好成熟，又好錫小朋友。」問到想追女的她，再懷男胎會否失望？Joyce直言想追女，但只要孩子健康就可以。採訪、攝影：盧妹