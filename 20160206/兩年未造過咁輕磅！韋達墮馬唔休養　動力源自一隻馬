馬會首席受薪董事祁禮謙發出通告，指前冠騎師韋達於本星期三（3日）跑馬地賽事第三場開跑前被「衝鋒友」拋下，馬會醫生其後認為他不適宜在當晚繼續作賽。不過韋達現已獲得醫生證明無恙，表示他適宜恢復策騎。因此，他將於本周六（6日）沙田賽事如常上陣。其中第9場1800米三級賽百週年紀念銀瓶，「天才」負113磅，韋達可能超重2磅上陣，即是負115磅。原來韋達最近一次減至115磅出賽，已是2014年4月6日，策「神舟十號」勝出三級賽1000米洋紫荊短途錦標。韋達剛墮馬受傷，仍堅持不休養，還要減磅策「天才」，咁辛苦無非認定此駒機會高，不想錯過捧盃。睇番「天才」今季4戰2冠1季1殿，仍然喺進步之中，上場1400米明顯落腳轉慢，先至追唔切只跑第三，今仗初跑1800米隨時係最佳出路，難怪韋達寧願節食造磅，都要策騎出賽咯！