【本報訊】亞視出糧再次落空，新聞部今日勢停止運作。亞視新聞部副總裁陳興昌昨向員工致歉，感謝一直緊守崗位，「知道大家都忍咗好耐」。他坦承發薪無期，同事可選擇離開或留低，「自己做個決定」，有員工當場痛哭。據了解，亞視新聞部只餘10名員工，大部份已遞辭職信，今日六點鐘新聞亦將無人主持。
「你覺唔覺公司欺騙我哋？」
亞視管理層原承諾昨午發放欠薪，但過了限時仍無兌現。消息指陳興昌隨即召開會議，向員工坦承「今日（昨日）唔會出到糧，唔知幾時」。他指管理層仍在「搏命」籌募資金，但都未能解決，並向員工致歉，「惟有講呢句，對唔住」。現場氣氛傷感，不少員工聽罷哽咽，部份更痛哭。陳又着新聞部各組主管收集同事去留意見，上報人數，再決定新聞部去向。昨晚亞視六點鐘新聞並無報道公司欠薪，消息指純粹因出糧無期事出突然及當時馬熙仍未交代，與自我審查無關。連日來亞視新聞部一直緊守崗位，有前線記者昨晚鍥而不捨問馬熙發薪安排，記者在追訪自己公司員工時更忍不住直問：「你覺唔覺得公司欺騙我哋？」昨晚亞視十點半鐘晚間新聞有報道公司欠薪及馬熙辭職等消息。據了解，大部份新聞部員工已辭職，昨亦有亞視員工透露，今日亞視新聞部將停止運作，全部人不會上班，意味今日將再無亞視記者採訪，六點鐘新聞亦將無人主持，「最多返公司執嘢，之後停播新聞，之後犯法，之後清盤」。該員工指停止運作是新聞部集體決定，因為不夠導演，「記者返去都冇乜用」。《蘋果》記者