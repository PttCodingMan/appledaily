前女子組合Cookies成員區文詩（Angela）生肖屬豬，不過對馬騮公仔Monchhichi卻情有獨鍾，她早前帶同珍藏的Monchhichi到旺角跟一群扮西遊記的馬騮家族會面。Angela愛上馬騮公仔緣於少女時代阿姨送的「老翻」開始，她說：「嗰時阿姨送咗隻話係Monchhichi公仔畀我，但睇落冇一忽似，後來發現原來真嘅咁靚，就開始儲。」Angela透露高峯期家中有數百隻大大小小馬騮公仔，不過大部份都放在倉保存。農曆年間她會跟母親到台北避年，同行的還有一班好友的媽媽，這個「媽媽團」最擔心的是不少台北食肆休息，怕到時搵食難。採訪：何永寧攝影：仇志德場地提供：朗豪坊Monchhichi西遊記