四人女子組合FFx去年憑一首《Sugar Baby》的900元MV，紅爆網絡，MV雖然被嘲「騎呢」兼MK，但點擊次數卻突破300萬。踏入新一年，FFx再毋須一曲走天涯，全新跳舞歌更打正旗號賣MK，改名做《MKpop》。
初四首演
日前四位成員楊澤怡（Shirley）、李詩詠（Ceci）、潘穎琳（Mizaki）及周葆諭（Christy）到排舞室，為初四首次公開演出綵排，Shirley透露今次所有舞都是她們自己設計，有一部份會化身木偶跳舞，她說：「我覺得呢個係本地文化，唔理乜嘢pop，pop得起就係好pop啦！」Ceci則認為：「既然都俾人話我哋係MK，我哋就決定去面對佢，之後仲會去旺角拍MV。」
願望拍戲
成員更爆今次MV拍攝成本將會低於900元，Christy及Mizaki齊聲表示：「今次成本將會再戰新低，但點擊就希望係上次嘅double，會有600萬嘅點擊。」問到FFx新年願望，她們表示今年除了唱歌，希望有機會拍電影及在香港以外地方發展，又指今個春節假期會在工作中度過，事關她們要為演出加緊排練。採訪：小米攝影：沈健程