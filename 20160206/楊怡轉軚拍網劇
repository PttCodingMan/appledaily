現年36歲楊怡去年落敗視后，將約滿無綫的她心灰意冷，原打算不續約，叠埋心水嫁給細她5年的羅仲謙，但經高層游說後，近日楊怡似有轉軚迹象答應拍新劇。不過新劇未開工，據知楊怡已推掉工作，事關早前空降藝員科的助理總經理杜之克，同一時間開拍網劇《使徒行者2》，想搵楊怡頂替佘詩曼。杜之克是公司新貴，又與余詠珊老友，權衡輕重下，楊怡當然識得揀！