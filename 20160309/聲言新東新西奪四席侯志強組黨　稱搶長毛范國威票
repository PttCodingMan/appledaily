【本報訊】正在籌組政黨「新進步聯盟黨」的上水鄉事委員會主席侯志強，日前特別趁北京召開兩會期間赴京，聲稱與部委見面。侯志強昨聲言有北京老朋友支持組黨，但拒透露是否官員，指新黨將在春夏之間成立，聲言可新界東及西兩區各搶兩席，更或搶走社民連梁國雄及新民主同盟范國威支持。記者：許偉賢　林俊謙侯志強昨於港台節目《千禧年代》大談組黨進展，據知侯若參選立法會，極有可能循新界東直選。剛赴京的他在主持人追問下拒絕透露與他見面的人是否官員，反覆稱「見乜人，都係朋友」，「係老朋友，本身識得」。他稱北京老朋友對他組黨反應正面，「反對嘅聲音聽唔到」，但亦不透露表達了甚麼意見。他形容組黨萬事俱備，只欠東風，會在春夏之間宣佈成立；至於鄉議局主席劉業強早前稱鄉議局不能組黨，他亦沒有參與籌備，侯志強承認有關政黨與鄉議局是兩個不同架構，「𠵱家分開做」。問及9月立法會選舉是否劍指3席（新東、西各一席及鄉議局議席），侯豪言：「好多界別可以諗，非政黨專利，但𠵱家唔方便講，搞得好、有團結性，分分鐘（新東及西）衝兩席都唔出奇。」被問到是否劍指5席，他直言「不嬲做人都唔謙虛」，又指公務員及專業人士也是吸納對象，「如果需要發聲、支持正義，覺得合情合理，支持我，都唔出奇」。被問到一旦參選有何搶票目標，他直指：「我言論比較出位、敢言、真實，搶邊個啲票？長毛同范國威要小心嘞（梁國雄及范國威現為新東立法會議員，兩人均屬激進泛民主派）。」他又指其他政黨也是目標，「（議員）唔係啱又吠、唔啱又吠，選佢哋嚟做乜呀？」主持直指他與梁國雄意識形態不同，他回應指：「我係比較乞人憎，長毛范國威都係乞人憎，大家都係非洲和尚，咁係咪有競爭吖？」
長毛：都唔同level
長毛回覆時直指侯的言論「搞笑」：「叫佢唔好真係帶刀呀，我好驚呀」，指選舉最重要是為選民服務，「選民投邊個咪投邊個囉」，強調與侯志強分別很大：「我同佢都唔同level，我喺三樓、佢喺二樓，連搭枱都搭唔到啦！」范國威則指被點名挑戰，反映過去工作影響侯代表的既得利益，形容今次是「正邪之爭」：「我同佢嘅分別，係佢滿口歪理，純粹見錢開眼，唔會講社會公益，我講緊嘅係香港人想要嘅社會發展，要政府正視新界不恰當使用土地問題」，他相信選民懂得選擇，「其實佢同建制派叠得仲犀利」。