去年10月至今共舉行17次快活谷賽事，每次均有季內新勝馬取得連捷或入Q，好似上周三就有東廐「牛精叻仔」跑獲一席亞軍。本周三晚(9日)東廐又安排一對新勝馬「開心駿馬」及「加州卓越」一齊上陣，值得重視。「開心駿馬」今季才到港，第二次上陣初跑谷草角逐1650米即勝，反映潛質甚佳且場地性能一流。上仗用吳嘉晉亦能一放到底，取得第二場頭馬，今次雖然初上三班，不過只負112磅，憑輕磅之利，有機會再贏。至於「加州卓越」在谷草八次上陣，當中兩次屬A欄，獲一冠一季，反而在B及C欄未嘗上名，場地性能可見一斑。上仗贏完復課再安排試大閘，做足工夫，刻意等番A欄贏馬路程1800米再上陣，絕對有力再下一城。