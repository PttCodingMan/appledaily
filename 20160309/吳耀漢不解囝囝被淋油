吳耀漢昨晚在油麻地出席電影《緣來說再見》的首映，談到兒子吳嘉龍（Carl）早前在中環被人淋紅油，吳耀漢說：「到𠵱家都唔知道點解？點解香港嘅社會會變成咁，只係知道嗰個人收咗錢做呢件事，不過完全唔肯講係乜嘢人叫佢做，搞到佢（Carl）一頭霧水，唔知係喺夜場嗰度講錯啲說話得罪咗人，抑或係有啲說話惹人誤會。 」他續說：「我哋都冇得擔心，呢件係不幸發生嘅事，媽咪當然好擔心，惟有用啲幽默啲手法去令佢唔擔心。」另外，同場的周家怡透露即將要為與林保怡合作的新劇開工，對於柳俊江為易角一事失落？她說：「當時係佢哋邀請我去拍，其他嘢我真係唔知，我好期待同保怡合作。」採訪、攝影：馬建華