內衣品牌Victoria's Secret的「天使」模特兒位位身材均稱，令人不禁好奇究竟佢哋除咗天生麗質，仲有乜方法keep住好身材。有人話最佳養生方式係「早晨吃得像皇帝，午餐吃得像平民，晚餐吃得像乞丐」，雖然未有科學數據支持，但一日之計在於晨，不如一齊睇睇各位女模的早餐menu，尋找保持身材的秘訣。
一、流質派曾經為Hermes廣告擔大旗嘅美國超模Jacquelyn Jablonski，同巴西超模兼聯合國自然環境親善大使Gisele Bündchen不約而同都愛飲奶昔或果汁做早餐，Jacquelyn最近喺社交媒體大曬蛋白質奶昔，Gisele就搵來囡囡一齊飲「Green Smoothie」，大清早吸收多啲纖維同蛋白質是一天的好開始，不過蛋白質奶粉是運動員平日飲用幫助練大肌肉，做開運動嘅先好飲。二、澱粉派首位行Victoria Secret騷嘅亞洲代表劉雯同澳洲超模Miranda Kerr早餐都食唔少澱粉質， 白粥油炸鬼、牛角包同pancakes都係飽肚之選，換言之午餐係可以食少啲，但上述食品油份唔低，唔好食過量！三、水果派曾為LV、Versace同Chanel等品牌代言的捷克超模Karolína Kurková同美國超模Lindsay Ellingson就食乾果同水果做早餐，加埋穀物更健康，但都要留意果糖含量呀！記者：黃樂雯