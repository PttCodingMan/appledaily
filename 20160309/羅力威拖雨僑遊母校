【爆相爆片】拍拖多年的雨僑同羅力威，雖然已經公開戀情，但每逢拍拖都好避忌，幾日前記者見到他們孖實在大坑食麵，全程戴住頂帽頭耷耷行街。行街驚見到記者，但大前日羅力威帶女友返母校民生書院的開放日，以為學校冇記者駐場，竟然全程十指緊扣拖到實！前日讀者吳小姐透過本報「爆相爆片」，指二人拍拖重遊羅力威母校。吳小姐說：「我見到佢哋有拖手、蹺手，冇乜避忌，冇化妝嘅雨僑冇乜人認得，但見到有好多人搵羅力威影相，好受歡迎！」雖然冇人認得出，不過雨僑就看來沒有介意，不時拿着相機幫男友和fans影相，呢個女友認真唔話得。採訪：王梓嫚