【巴黎直擊】巴黎秋冬時裝周已經進入尾聲，香港時間昨日下午，周杰倫（周董）和老婆昆凌恩愛手拖手現身Chanel時裝騷，是兩人舉行婚禮後首次正式公開露面。不過當亞洲媒體發現他們進場並湧上前拍照時，未知二人是否怕醜，原本十指緊扣的兩人，見狀即刻鬆開手。
身穿皮褸的周杰倫配上Chanel的brooch裝飾示人，他透露此行會在巴黎逗留4天，而昆凌就穿上最新的春夏白色套裝。自昆凌誕下女兒後，間中會在互聯網貼上女兒的照片，近年她亦愛現身海外時裝騷活動，上季先後到過紐約、米蘭時裝周，這次又來到巴黎時裝周。據知昆凌今次是由內地時裝雜誌邀請到巴黎睇騷，而周杰倫就做跟得老公，跟住老婆睇Chanel騷。採訪：趙潔恆攝影：葉君海