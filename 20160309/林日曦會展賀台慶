昨日《100毛》「腦細」林日曦在facebook公佈將於5月11日在灣仔會展舉行「毛記電視賀台慶」。雖然台慶詳情要留待下星期三（16日）等腦細公佈，不過淨看留言已經好好笑，有網友就問腦細當晚有冇擲壽包環節，林日曦就抵死留言回覆：「全晚只有擲壽包一個環節。」有網友又提議腦細搞抽獎，得獎者可以每人有兩張入場券。林日曦又答：「好，不如全部讀者送2張飛，我蝕幾百萬蝕死佢算啦你唔好阻住我。」不過最搞鬼係有網友提議當晚東方昇玩熱炭搽身露兩點，Dickson就着超緊身褲「單手」表演空中飛人，盤菜就表演食30個漢堡包……想起都興奮！那麼，自認廢青的你，要撲飛就要贒實。撰文：王梓嫚