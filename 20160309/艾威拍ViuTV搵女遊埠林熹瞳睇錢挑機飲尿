【ViuTV開台】以粵語廣播為主的免費電視頻道ViuTV將於下月6日正式開台，該台前晚在奧海城舉行節目巡禮，強勢宣傳《G1格鬥會》、《跟住矛盾去旅行》和《慳啲啦！Honey》3個自家製作的節目，藝人艾威、林熹瞳、鄧洢玲（阿旦）、柳俊江、陸詩韻齊齊出席撐場。大會先後播出該3個節目的精華片段，在《慳啲啦！Honey》中，安排了4對素人情侶或夫婦參與，他們要分別完成任務，包括男方幫另一半揀內衣褲，女方又會幫另一半揀寫真集，當中鬧出不少笑話。而在《G1格鬥會》，播出了阿旦對劉燕妮、鄧穎芝對黎美言等賽事，鏡頭前個個表現兇狠，鏡頭後的訪問片段亦出現火藥味；至於《跟住矛盾去旅行》主要播出《100毛》「腦細」林日曦和議員蔣麗芸的一集的精華片段。
不怕辛苦戰極限
活動後艾威大讚節目很有創意，他說：「我之前都上過《G1格鬥會》同其他啲綜藝節目，佢哋啲內容同製作都好特別，畀咗好多年輕人一展所長，有啲形式喺香港都未試過。」 笑言正等待通告的林熹瞳，表示很想拍旅遊節目，笑問她會否介意飲尿？她笑說：「咁睇吓畀幾錢我先喇！以前啲人話拍旅遊特輯好辛苦，但我試過又覺得冇問題，我好鍾意呀，可以挑戰自己極限。」艾威亦聽聞《跟住矛盾去旅行》的內容頗吸引，問到「矛盾拍檔」的人選？林熹瞳搶答：「你咁愛妻，搵個索女全程挑逗你啦。」艾威笑言：「好喎，我都想有咁嘅安排，老婆睇住都唔緊要。」
柳俊江嘆遭易角
另一方面，本來柳俊江有份參與開台劇《瑪嘉烈與大衛》，不過因為林保怡和周家怡加入而被換角，柳俊江直言：「都可惜嘅，我都係同大家同一時間先知，冇辦法喇，冇緣！好多嘢唔係擺咗心機就會有結果，現實就係咁，香港觀眾都係鍾意睇有卡士，就算幾創新都好。」問到ViuTV方面有否補償？他說：「冇，大家都係合作關係啫，我亦都收足酬勞，我覺得冇話邊個啱定錯，講緣份。」採訪：黃曉妍