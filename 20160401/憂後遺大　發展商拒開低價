【拆局】三個何文田區樓盤一個月內連環開售，連同其他地區新盤，基本按市價賣樓冇得平，更高於同區二手樓兩成至四成不等，究竟是甚麼原因？其實因今日平賣後遺症更大，由2013年至2014年買入的貴價麵粉地皮豈能蝕賣。樓價自去年高位回落已超過一成，基本兩年前買樓已變成蝕本貨，更甚者那些天價買入的資助房屋更是走向負資產行列。其實話晒今年是散貨年，逾萬伙等住開盤，如果年初那麼快減價，更影響了下半年多個貴價貨的賣價，既然個市已經跌定咗，細價樓不再出現破底價，那麼鬥長命的話希望把減價潮拖延一點，否則更難回籠資金，影響公司盈利。睇番何文田三個盤，早年投地的成本地價分別為天鑄的每方呎12,540元、皓畋的每方呎10,233元和One Homantin的每方呎9,875元。以新地投資成本最高，但入伙期遠早於另外兩個樓盤，對於投資者和用家而言機會成本較佳，可租可用，因此銷情比其他兩盤好，惟由於樓價冇咁快見底，三盤入伙時才可以定成敗。