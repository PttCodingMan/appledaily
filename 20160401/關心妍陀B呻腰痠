關心妍昨日在荔枝角接受《RoadShow紅人館》訪問，懷孕近六個月的她，最近開始感到腰痠，她說：「呢幾日個肚突然大咗好多，覺得好論盡。清明節假後先知仔定女，點都話係女，因為好恨生女。」她笑言跟老公思想一致，老公更曾戲言如生的是男孩會不屑一顧，又表示已買了嬰兒床，衣物則要待知道孩子性別後才添置。有傳劉德華老婆朱麗倩接受人工受孕成功懷孕，關心妍也曾考慮用這方法：「但我仲有時間，如果40歲前都冇，就有呢個打算。其實最重要係調理好身體，身體唔好做乜都好難。」採訪、攝影：黃曉妍