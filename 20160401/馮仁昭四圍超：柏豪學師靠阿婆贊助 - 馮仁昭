周柏豪噚日到商台宣傳新戲《我老婆係明星》，同自己為套戲創作嘅歌《不可能》，柏豪話一向都好鍾意聽電影主題曲，以前曾跟音樂人陳光榮學習：「佢好多作品，跟佢學嘢好榮幸，冇人工都肯，每月都係靠阿婆畀2,000蚊零用。」喺嗰兩年，柏豪仲學識咗忍讓，想鼓勵年輕人唔好咁易放棄。佢早排聯同其他媒體搞網上表演，有好多歌手演出，期待再可合作為年輕人打氣。撰文：馮仁昭