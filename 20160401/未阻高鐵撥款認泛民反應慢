【本報訊】泛民主派以拉布方式成功迫令政府將俗稱「網絡23條」的《版權修訂條例》作罷，卻未能阻止高鐵追加撥款在財委會過關，外界有聲音批評泛民當日只懂「企喺度」。何秀蘭坦承事後翻看會議片段，泛民「做得唔夠好、反應唔夠快」，指泛民當時實可更進一步衝出主席台抗議。
因大聲公錯過表決
當日財委會表決高鐵撥款之際，除新同盟范國威及黃毓民等衝向主席台抗議，多名泛民議員只站在持有大聲公發言的公民黨楊岳橋周圍，被不少人批評。何秀蘭解釋，當時楊岳橋持大聲公發言是希望在主席「熄咪」後，市民可透過電視聽到泛民要求繼續發言的理據，卻因大聲公聲量之大，反令不少泛民議員聽不到代主席陳鑑林已宣佈進行表決，「其實唔少建制派亦聽唔到，所以有人贊成同反對皆舉手」。何指，不少泛民在建制派舉手後才知錯過表決時間，「嗰一下大家都錯愕咗」，她坦承日後可做得更有效，「我真係會衝出去……要同陳鑑林理論，佢仲未畀我哋提問完畢、佢冇呢個權力、佢要遵守議事規則內嘅主席責任」。■記者林俊謙