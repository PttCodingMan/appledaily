大台家陣播緊嘅《EU超時任務》真係好有noise，連高登都有熱烈討論，劇情係點就真係唔使多談，事關都係一貫大台質素，不過啲女主角就真係冇得輸，加埋呢套劇啲服裝，唔追唔得。好似日前戴耀明喺劇中表演條「褲」都識演戲，「動L」都可以收放自如，而女角們嘅服裝都真係幾窄下，好似飾演學生嘅劉佩玥，劇中佢嘅造型除咗套校服之外，套套都有幾窄得幾窄。仲有女主角千雪BB，佢前日嗰幕著住件Tee追王浩信，雖然有外套喺出面，不過跑到飛起咗，千雪BB嘅逼爆好身材一覽無遺，講到佢終於追到王浩信仲拎咗手扣鎖住佢哋，最後千雪BB唔知點解暈咗喺度，王浩信抱住佢，真係睇到「嘩嘩聲」，連明明畀手扣鎖住咗都唔見埋，呢個穿崩位都睇唔到。不過千雪BB都唔夠喺呢套劇出晒位嘅「水晶梨」譚凱琪犀利，34歲嘅Zoie曾經係小室哲哉嘅徒弟，加入大台之後一直都係做啲三四線閒角，不過今次佢真係上晒位，又性感又盛，前日仲賣大包，一時又著住件貼身雞翼袖恤衫玩跳海，嚟完濕身誘惑，之後仲有一幕同王浩信嘅對手戲，有網民話阿Zoie疑似凸點！唔知大台啲衫...係咪真係洗得多縮水呢！