聯交所三不五時都會出指引信又或決策案例去做解釋，3月24日一連出了幾封信，其中三封主攻「反收購」，用了3幾個上市案例去解釋點樣違反反收購。正常男人有七年之癢，莊家都有兩年之癢，那就是注資「反收購」的限制期。聯交所議決「反收購」主要有兩點，第一點係「明確測試」，第二點係「原則為本測試」。
聯交所指引「反收購」
「明確測試」有兩類，第一係當出現非常重大收購事項而控制權改變；第二就係24個月向自己友做收購。明確測試係客觀的，做size test就知龍與鳳，係咪自己友都係一睇就知。相反，「原則為本測試」係非常主觀，就算議決過到「明確測試」，聯交所都可以按「原則為本測試」去議決反收購。因此，聯交所有兩手準備，莊家要注資收購都難一點。今次聯交所出指引主力都係解釋「原則為本測試」的特殊個案，因為太多主觀成份。如果你係做刁又或者炒殼股，呢類指引信要讀熟。繼「現金公司」賣殼後，聯交所今次主攻「反收購」、「足夠業務運作」同「分拆」。渾水推測是因為上年開始越來越多輿論去了講殼股，前兩年又係賣殼高峯期。因賣殼有兩年明確測試限制期，計計埋埋差唔多兩年，高峯期賣完殼的新主係時候開工搞注資，所以聯交所也是時候「指引」一下莊家去解決兩年之癢了。渾水 http://www.facebook.com/muddydirtywater 本欄逢周五刊出