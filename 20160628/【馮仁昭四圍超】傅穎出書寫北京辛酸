傅穎噚日去商台宣傳新歌《最好是你》及新書《長成自己喜歡的模樣》，新書寫過去幾年喺北京嘅辛酸生活：「喺北京頭半年都搵唔到嘢做，試過有人威脅話唔畀錢就用新聞中傷我，前年諗過不如轉行，但正當想轉行就有導演搵我。」佢話同從未曝光嘅男友係靠視像保持關係，會唔會閃婚？佢話：「唔知，上一次見係兩個月前，可能我好忙，所以耐冇見都得。」撰文：馮仁昭