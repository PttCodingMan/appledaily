容祖兒最近有首派台新歌《無人知道雙子座》，佢早前特意喺網上發起招募，廣邀雙子座嘅圈中好友、一眾朋友及歌迷齊齊自拍短片，製作成新歌MV，當中包括李嘉欣、周秀娜、佘詩曼、鄭欣宜、黃偉文、阮兆祥、馬天佑、林奕匡等等，合共超過100人參與，有啲造型吸引，有啲又好鬼馬；對於大家嘅支持，祖兒表示心存感激。撰文：馮仁昭