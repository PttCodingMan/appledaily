兩名消防員在九龍灣時昌迷你倉四級大火中先後殉職，前日演藝界發起「向前線消防員致敬」活動，呼籲大家拿着寫上「向前線消防員致敬」的紙板自拍，卻被網民批評「抽水」，又指何韻詩、林榮基事件不見藝人挺身撐。有份貼相、父親又是消防員的森美昨在電台開咪為此講足近一小時，之後他在電話中說：「如果覺得啱嘅嘢唔敢講，係一個白色恐怖！」
九龍灣時昌迷你倉四級大火，燒足108小時終於在大前日深夜撲滅，事件中不幸有兩名消防員殉職。香港演藝界用了兩天時間籌備，召集不同界別藝人參與「向前線消防員致敬」活動，呼籲藝人、市民用白紙寫「向前線消防員致敬」貼到社交網並打hashtag，藉此感謝一班在九龍灣迷你倉四級大火中，日以繼夜撲救的香港消防員，同時又邀請過百歌手及藝人合唱由陳詠謙填詞的《真的英雄》改編歌致敬。
「冇人關心阿詩明哥」
然而，此舉卻觸動網民神經，兩批分別支持及反對此活動的網民爆罵戰，有人認為活動沒意義，插爆藝人「抽水」，又指何韻詩被Lancôme杯葛、林榮基事件為何沒有藝人出來支持？批評藝人是「偽人」，網民留言：「又有人開始大抽水兼粉墨登場做大龍鳳」、「演藝人協會搞掂自己人嘅事先喇，𠵱家黃耀明、何韻詩、杜汶澤等等被內地封殺，你哋有冇關心佢哋呀？定係幫佢哋冇光環、冇人民幣過手，所以費鬼事理？」不過，另一批網民則反駁向消防員致敬是毫無疑問的事。
同樣有自拍致敬的商台DJ森美，昨早在其電台節目《早霸王》為此事講足近一小時，父親是消防員的他被本報記者問到是否為此事好勞氣？他說：「唔係勞氣，只係覺得唔止藝人，任何人想對消防員致敬呢個都係合適嘅時間。」森美又謂：「我覺得最重要將正確觀念帶畀市民，我哋其中一個工作都係教育市民，呢個絕對係一件啱嘅事，如果覺得啱都唔敢講，係一個白色恐怖，將來乜嘢都自我審查，會影響到政治理念，民生課題都唔敢開聲，唔係一個好嘅現象。」
廖碧兒：盡一份心意
對於今次事件有人批藝人「抽水」，森美說：「表達一啲絕對啱嘅嘢，唔應該俾人抨擊，除非抨擊人嘅人係別有用心。」另外，廖碧兒和郭思琳昨日在尖沙嘴出席活動時，被問到網友指今次致敬活動是「抽水」，廖碧兒說：「大家都係盡一份心意，大家有自己嘅方法支持。」郭思琳則認為大家只是盡心意：「我覺得係值得支持，唔好用抽水呢個字眼，火災係冇人想發生。」演藝人協會至昨晚截稿前未有回覆。採訪：小米、盧妹攝影：盧妹