誰不想instagram多讚？按一個鍵似是閒事，但要成功吸like，其實蘊含不少技巧，其中最重要的，當然是張相要夠靚－－樣唔靚唔緊要，皆因平凡不是罪，靠pose搭救一樣可以由平民變紅人。今次找來Instagram追蹤人數接近一萬的本地時裝造型師兼博客作家Zoe Chan（@zoe_normalchic）分享三大擺pose的貼士，教你輕鬆影靚相，以後不用再擔心「望邊度好」。
第一招：眈天望地懶自然

企定定影出來的效果會生硬，Zoe建議我們不妨郁動一下，如撥頭髮、望左右兩邊或微笑。
第二招：行落樓梯顯長腿
樓梯是一個很好的取景地點，只要慢慢向下行，腳尖對向鏡頭，便能營造長腳的視覺效果。
第三招：腰線上側啱啱好
不少人愛高炒讓面型看上去更尖，或低炒讓雙腿更修長，但Zoe就指，其實最美的角度，是把鏡頭放在腰線上少少，這樣影出來的人的比例是最好。記者：陳倢攝影：楊錦文、林栢鈞