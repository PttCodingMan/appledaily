《加州大地震》嘅The Rock、《狂野時速》嘅Vin Diesel、《換命快遞》嘅Jason Statham，同埋《虎膽龍威 》嘅Bruce Willis，睇佢哋嘅戲，總會搞到你熱血沸騰，但一到文戲，就會忍唔住會擔心佢哋凍親……個頭。點解？因為呢班大隻佬都有一個共通點，就係頭頂寸草不生。
英國早年就有研究指出，如果男士長期健身，尤其舉鐵，可能會增加禿頭嘅風險！點解？研究人員搵咗一班連續練咗兩年、每個星期舉重3次、每次超過45分鐘嘅男士嚟做實驗，發現佢哋舉重之後，體內的睾丸激素（Testosterone）會比正常水平高出25％。而30分鐘之後，激素先逐漸回復正常，因為佢哋已經偷偷轉化成一種物質－－會令髮囊收縮的DHT（dihydrotestosterone、雙氫睾酮）！不過最近植髮醫生Dr Kouremada-Zioga 解釋，這個未必喺舉鐵咁簡單，通常都會飲埋含蛋白質的奶昔（Protein shake），因為身體內要有足夠的蛋白質才可以生長出肌肉，所以唔少鍾意做Gym嘅人都會飲。而Protein Shakes通常含有生長激素，例如肌酸（Creatine）及脫氫表雄酮 (Dehydroepiandrosterone，DHEA〉，呢啲激素除咗會增加肌肉，仲會增加睾丸激素血含量，間接令髮囊收縮呢！聽到呢裏，你當堂嚇一跳，然後唔敢笑，再忍唔住摸吓個頭殼頂，心諗以後係咪唔應該再去gym room？其實重量訓練只係潛在嘅脫髮因素之一，加上Dr Kouremada-Zioga 解釋不喝蛋白質的奶昔轉做帶氧動就沒有這個風險了，加外心理壓力、飲食習慣，同埋你改變唔到嘅基因都有影響，所以唔使太過恐慌嘅。如果真係唔想未老先禿，不如早睡早起、均衡飲食好過啦！資料來源：Express Newspapers、Daily Mail記者：陳國棟
想輕輕鬆鬆健康?，記住留意健康蘋台 http://health.appledaily.com.hk/ 