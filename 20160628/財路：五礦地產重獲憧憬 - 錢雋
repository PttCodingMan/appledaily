五礦建設改名五礦地產（230）無耐，名正言順係成系嘅房地產旗艦，但五礦公司市值，30億元唔夠，嚟緊有注資concept，五礦奀到爆！五礦集團系，共八家上市公司，得五礦主打房產瓣數，兼啱喺上周五改名五礦地產。咁睇，早喺2014年，五礦前舵手孫曉民就講過，阿媽會向五礦注資，規模達300億元。雖五礦舵手更替，但央企改革重組，一直係中央大方向，五礦改埋名，名正言順，對五礦獲注資呢壇製作，又有番憧憬。再講，五礦家陣潛喺近六年底位，現價0.86元得28.7億元市值，唔可能啃到較大型注資之餘，家陣得0.4倍PB。同系統五礦資源（1208）家陣1.7倍、中國中冶（滬：601618）1.1倍、中鎢高新（深：000657）過3倍PB，五礦喺同系裡面，PB至平。五礦今年頭一季內房銷售27.8億元人仔，同比大增近近139%，合約銷售面積13.5萬平方米，同比增加104%。睇到係，五礦銷售價、量都大升，內房銷售成績靚仔到痹，嚟緊成績單，應該有番睇頭。五礦近一年橫行支持約莫喺0.8元，五礦跌到近呢個水位兜底，當翻半番到1.2元，得0.6倍PB，市值先得40億元，都仲未有耐啃到比較大size嘅注資。
錢雋細價股專家本欄逢周二刊出