林師傑（木偶哥）曾被網友封為「食家」，除有舊愛鄧穎芝，還有何雁詩、湯洛雯、𡃁模Gwen等緋聞女友，惟近兩年跟落選港姐歐陽巧瑩拍拖後，明顯已修心養性，昨日更有讀者報料爆木偶哥跟女友結婚，兩人剛在圍村擺酒。記者向木偶哥求證是否秘婚？他堅決否認：「未結婚，邊個吹呢啲風，流到冇朋友，我只係去圍村唱騷，收咗好多利是。」
未向女友求婚
今日28歲生日的木偶哥，被問到有否計劃結婚？他說：「40歲先諗，同女友感情穩定，但未求婚。」木偶哥表示前晚沒擺酒，而是約朋友食飯：「我朋友開嘅『心燒食堂』，噚日全數捐畀兩位已故消防員嘅屋企人，噚晚我哋成班朋友去咗食嘢捐錢。」他還將合照貼社交網，原來前晚飯局好熱鬧，除有他和女友歐陽巧瑩、蔡思貝和男友麥秋成外，連已分手的緋聞情侶翟威廉和陳庭欣都同場，難道兩人已復合！
蔡思貝拖男友
之前木偶哥被網民笑跟蔡思貝撞樣，原來兩人老友鬼鬼，前晚蔡思貝拖男友麥秋成出席飯局，同場還有最近跟蔡思貝傳緋聞的黃淑儀兒子徐肇平，之前徐肇平到拍劇現場探班因而傳出撬牆腳，但蔡思貝強調跟對方情如兄弟姊妹，兩人零發展機會，故前晚兩男一女沒出現嬲字。至於港男翟威廉跟緋聞女友陳庭欣早前傳地下情玩完，陳庭欣被爆密會有米大狀唐偉倫（Wareen），翟威廉死心後力追D級劉晨芝，但前晚兩人齊齊現身飯局，似乎已低調復合了。歐陽巧瑩昨在社交網貼疑秘婚的即時新聞，抵死留言：「嚇到個心都離一離，查實聽日佢生日，本來我諗住求婚，但係𠵱家個plan『禍』咗，又要諗過，嚇死阿媽，老竇噴飯，多謝報料者爆料，咁我就唔使食檸檬。」採訪：皓騫