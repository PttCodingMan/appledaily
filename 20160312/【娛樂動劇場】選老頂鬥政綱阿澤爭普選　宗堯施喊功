香港政壇風起雲湧，剛剛新界東立法會補選的「橋」、「鼎」之爭，亦已有定案。一人一票有幾好？連即將上映的電影《選老頂》（前名《選老坐》）都知道，片中一人一票選話事人，黑社會都搞革命，甚有「借黑諷今」的意味。戲中兩位爭做老頂的男主角杜汶澤跟王宗堯，在動新聞宣告選舉政綱，內容字字珠璣，感動處王宗堯亦哭成淚人。撰文：何永寧上映日期：3月31日由黑仔姜皓文跟劉皓嵐（劉小華）主持的《選老頂》論壇，兩位候選人包括外號「豺狼」的王宗堯及自稱「將軍澳方國七」的杜汶澤，為了爭做社團正興話事人，而作一場半公開辯論，宣傳政綱。被主持黑仔問到兩人會為社團爭取何種實際權益時，杜汶澤就提出非常貼心的提議，他說：「我認為要加老鬼嘅生果金，同埋後生嗰啲就加把生果刀。」而「豺狼」王宗堯的政見似選立法會多過選話事人，他說：「我覺得最需要係解決房屋問題，年輕人一定要有樓住，一定要上到樓，我要爭取每人一間劏房。」
論壇末段港人心聲
講到最令香港市民怦然心動，就是阿澤提出「一人一票選老坐」，香港人都未有的權利，居然在社團率先推動。對於片中倡議一人一票選話事人，對現今政治極具諷刺意味，當中可能包含不少隱喻，作為監製及演員的阿澤說：「作為幕後好少講想表達乜嘢，唔想規範你嘅聯想空間。但作為演員我就有啲親身感受，記得有晚喺酒樓拍，講到原本王宗堯選到做坐館，我唔服氣，提出要選就一人一票，嗰時已經係半夜兩、三點，排戲嗰陣我問啲臨時演員贊唔贊成，根本唔使教，個個都熱血沸騰。」
作為建制力量的王宗堯被這個重量級的建議逼到無話可說，最後施展絕招「喊功」脫身：「我絕對相信社團、相信關公，我覺得唔應該你打我、我打你，正興唔係咁樣嘅，我呢滴眼淚係為社團而流嘅。」這招很明顯是師承早前新界東補選候選人周浩鼎，在辯論中落淚。在論壇結尾陳詞時，杜汶澤講到幫會牽涉幾萬名成員福利，絕無理由話事人由幾名提名委員的老鬼選了就算，要選就要一人一票選，不單止講出社團心聲，更加是不少香港人的心聲。服裝提供：Paul Smith（王宗堯）、MR.COLLECTION（姜皓文）場地提供： RedMR紅人派對
結合現實權力鬥爭
杜汶澤的《選老頂》是否暗含隱喻，阿澤明言應該讓觀眾去感受，但他分享的一場拍攝體驗，充份反映出「一人一票」是民心所向。而王宗堯覺得《選》片跟現實結合起來，都是一場權力鬥爭。講到近日不少都在談論，被認為預言香港未來社會政治及社會生態的電影《十年》，阿澤表示很想欣賞，奈何已經落畫，他說：「買唔到飛，周圍搵戲院都冇戲院上，咁多人睇嘅戲冇戲院上，咁奇怪嘅。」另外，近日有多部港片先後上映，阿澤認為只要有質素的電影就會有市場，他說：「多人開因為港片搵錢，冇人做蝕本生意。只要好嘅港片就會有人睇，身體好誠實，觀眾唔會盲撐。」