689忽發奇想，倡議中環返工族利用午膳時間游水，田二少第一個帶頭響應，利用一個鐘時間，在會所泳池施施然游完水，還有時間食梨吔蕉。有一個聰明絕頂的大佬，並且時常被外人拿來比較，田二少大概很想贏大佬一次半次。今次我撐田二少，他總算學到大佬三成功力。許多人認為田二少游水之舉是撐689，我相信不是。他有私家車，並且有司機，相信在會所還有私人專用車位，才可以在午膳時間游水。普通中環打工族，即使有車，上車落車搵位泊車大約已用掉大半個鐘。田二少的生果餐有梨有蕉，諧音請「梨」食蕉。當然也可能是我諗多咗。在泳池游完水之後，田二少雄心勃勃，不抗拒去維港暢泳，不過「風高浪急，真係驚驚哋，要搵個游泳高手傍住先得嗰喎。聞說CY游水好叻，個中環泳棚嘅建議又係佢提出，有佢陪我壯吓膽就好好多啦，不如各位幫吓手游說佢得唔得？」這一次寸689寸得好明顯了，講到明維港「風高浪急」不宜游水，希望689親身示範。689真是很寂寞，不過可惜，不是能力太強的「無敵最寂寞」，而是愚蠢到連建制派都忍不住揶揄他一個朋友都無的寂寞。中國人的社會最跟紅頂白，一個在位的權力擁有者竟然沒有一個朋友，你見過嗎？我見過，我真的見過。