大專男足決賽今日晏晝三點喺聯校運動中心上演！相隔一年再度殺入決賽嘅城大（藍衫），將面對歷史性首次晉身決賽嘅港大。城大有多位港超球員坐鎮，整體實力較強；但有前港足教練陳曉明作為教練之一嘅港大，實力都不容忽視，佢哋賽前仲去咗日本沖繩參加四角賽，增強球員對抗性。效力香港飛馬嘅門將王子聰就話希望支持者坐爆看台，見證佢哋首次捧盃喎！今午一點嘅季軍戰就由中大對教院。