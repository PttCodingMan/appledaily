公鹿後衞OJ美奧（O.J. Mayo）周四喺屋企落樓梯嗰陣唔小心拗柴，搞到右腳腳踝骨折，被迫提早收「咧」。球迷可能覺得美奧今次受傷嘅原因好好笑，但公鹿就應該笑唔出喇，因為佢哋已經傷兵滿營──新加盟嘅前鋒洛禾克（Steve Novak），上月對活塞嘅時候整傷左膝，賽季報銷；主力控衞卡達威廉士（Michael Carter-Williams）今個月都因為左股撕裂做手術，又被迫提早收「咧」。