【大坑】李燦琛同老婆好恩愛，不時出雙入對，噚日佢哋兩公婆又出動，下晝1點幾，佢哋去咗大坑食大牌檔。李燦琛於2012年同做時裝設計師太太梁志瑩（Pae）結婚，佢哋婚後都冇生BB，享受二人世界，噚日佢哋懶理食晏時間，𠵱然去咗大坑食大牌檔，無懼天氣轉冷踎露天街檔，兩公婆撐枱腳好溫馨，又暖笠笠。即使有人搭枱，佢哋都開懷大嚼，胃口唔錯。李燦琛同老婆醫完肚，佢哋又蹺住手去附近攞車，其間李燦琛係咁當街「撩」牙，好冇儀態。採訪、攝影：朱志聰、羅德光