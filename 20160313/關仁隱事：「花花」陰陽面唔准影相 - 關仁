關仁明白係女人都貪靚，尤其做娛樂圈呢行，真係人比人比死人囉！不過好似「花花」貪靚到唔畀影相，就真係大支嘢咗啲喎！話說有次花花出席一個公開活動，大會邀請咗記者採訪，咁記者職責梗係要訪問同影相㗎啦，點知現場啲燈光有問題，啲相出嚟影到花花變陰陽面，花花喺數碼相機螢幕睇到自己咁嘅樣，啲相一啲都唔靚，竟然大發嬌嗔全程唔畀影相，結果成個活動記者冇得影相，只可以用大會提供嘅發相囉。撰文：關仁