陳柏宇與模特兒女友符曉薇拍拖5年，感情穩定，陳柏宇早已帶女方返加拿大見家長；去年更定於明年7月2日，即兩人的拍拖紀念日結婚。為完婚作準備，兩人去年底更開展同居的試婚生活，經常在網上晒恩愛合照。
陳柏宇與湯駿業剛完成一連8場的音樂劇演出，前晚二人現身銅鑼灣唱片旗艦店舉行祝捷簽唱會，被追問到婚禮進展如何？他風騷地說：「明年7月就結婚，所以𠵱家已經開始籌備嘞！除咗旅行結婚，都會喺香港擺酒，同埋影婚紗相。我哋都知道擺酒會辛苦啲，所以都唔會有接新娘環節，但擺酒同簽紙未必係同一日，試吓搵場地先，就算分開都冇所謂，但一定會喺香港簽紙。」陳柏宇曾計劃到馬爾代夫旅行結婚，他表示計劃未變，他說：「都係諗住去陽光與海灘地方，約埋一班朋友玩吓。」另外，舞台劇原聲大碟內收錄了陳柏宇創作的歌曲，他說：「作曲都係一年一度，因為自己唔係創作歌手，只係想分享吓心聲。」而湯駿業今次亦填了兩首歌詞，他慨嘆好難找到合適場地。採訪、攝影：王連連