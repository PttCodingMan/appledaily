C AllStar昨日在尖沙嘴舉行新碟《生於斯》簽唱會，為約200位歌迷簽名。其間四子又與歌迷玩遊戲、估歌仔、餵飲品、扮鬼臉，出盡力冧粉絲。C AllStar指新碟以香港為主題，釗鋒說：「隻歌係講種好迷失嘅感覺，好多事情發生咗都冇答案，到底乜嘢立場乜嘢方法好啲，我哋都搵緊。」問到連日有多名學生輕生，安仔說：「有留意，我哋係歌迷幾好嘅傾訴對象，有fans都會inbox我哋，講吓學業、拍拖嘅壓力，我哋會share啲歌或者打幾個字畀佢哋，之後都有歌迷同我哋講可以平復番佢哋啲情緒。」釗鋒表示會安排較長時間與歌迷聚會，讓他們減減壓，儲多點開心。另外，他們又透露計劃明年舉行紅館演唱會，現時儲多點歌作準備。採訪、攝影：盧妹