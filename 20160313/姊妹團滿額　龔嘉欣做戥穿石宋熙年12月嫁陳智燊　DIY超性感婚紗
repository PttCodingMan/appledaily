娛圈今年旺嫁娶，同樣姓陳的陳智燊、陳柏宇和新城DJ陳達仁將排住隊娶老婆，陳智燊去年中向女友宋熙年求婚成功，兩人即着手籌備今年12月在港舉行的婚禮，宋熙年力邀同是選美出身的陳爽、高海寧、李亞男和朱璇做姊妹，陳智燊則找來龔嘉欣反串做兄弟，助他一臂力搶新娘。宋熙年近日正埋首設計獨一無二的性感嫁衣。
現年38歲的圈中筍盤陳智燊（Jason），去年7月秘密飛澳洲，向2007年國際中華小姐冠軍、年輕8載的女友宋熙年（Sarah）驚喜求婚後，一對準新人決定把婚期定在今年12月，距離婚期尚有半年以上，Sarah已籌備得如火如荼。
胞妹做伴娘
Jason和Sarah去年更低調到中環大牌檔，搞搞新意思影pre wedding照片，兩人邊拍邊吃咕嚕肉兼嘆紅酒，拍了一輯具香港特色的結婚照。Sarah更邀請同是選美出身的陳爽、高海寧和李亞男一齊出鏡，增加驚艷效果。據知Sarah更意屬三人再加朱璇做姊妹團，伴娘就安排胞妹Kylie及另一好友。Jason的兄弟團則有楊明和反串的龔嘉欣，齊齊出力搶新娘。有報道指Jason要送千萬豪宅給Sarah做愛巢，兩人仍未選中心水樓盤，不想太倉卒扑鎚，有待下半年Jason開劇後才再決定。Sarah則緊張選獨一無二的嫁衣，Sarah的閨蜜爆料指她已找了設計師度身訂做婚紗，並會親自設計，婚紗性感尺度更是無底線，Sarah有意玩神秘，會待結婚當日才讓新郎Jason看到其新娘look。
唔心急造人
Jason和Sarah昨日拍拖到沙田出席「雅蘭床褥50週年慶典」活動，問到婚禮詳情，Jason大方說：「12月會先喺香港搞，最重要係唔好同無綫及各個頒獎禮撞期，出年去澳洲搞，至於英國就未諗，搞婚禮需要時間。」蜜月之旅，Jason同樣想玩神秘兼驚喜，他有意收埋Sarah的護照及至出發才告知地點，但Sarah有很多地方想去，地點尚未落實。記者取笑Sarah很濫，她風騷回答：「去旅行濫唔緊要，對感情唔濫就得喇！」冧到身邊Jason笑不攏嘴。提到婚後造人大計，Jason說：「搞掂婚禮先，一步一步啦，我哋都鍾意小朋友，𠵱家有床褥贊助，可以慢慢生。」 採訪：黃曉妍、陳杰