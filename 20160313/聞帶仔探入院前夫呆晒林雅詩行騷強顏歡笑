林雅詩（Grace）自去年與老公離婚後，密密工作搵銀，昨日在灣仔會展為婚紗騷活動行騷，其10歲囝囝及媽媽也有前來撐場，不過二人都低調戴上口罩，當傳媒邀請他們與Grace合照但遭拒絕。Grace提到帶兒子看她工作，問到之前她前夫入院，她帶兒子探望時她即呆了，並強顏歡笑，臉部更現抽搐：「係，佢OK嘅，普通身體檢查，因為年紀大，之前太忙，有幾個月冇見。」記者問到囝囝會否掛念爸爸？會否有復合機會？她表示：「佢冇刻意講，知佢哋有WhatsApp聯絡。應該唔會，我呢邊嘅手續已經搞晒，差佢嗰邊未搞，我控制唔到。」
Suki婚紗留給囡囡
另外，兩位媽咪徐淑敏（Suki）及蔣怡則在鑽石山，為以紙巾做物料的婚紗活動行騷，大會安排了小朋友與她們一齊表演。已是三女之母的Suki更露背真空上陣，她表示：「有六、七年冇着婚紗，我希望將件婚紗留畀囡囡，將來可以加啲嘢畀佢用，自己就計劃結婚十周年再着婚紗。」Suki透露已約定老公四年後的11月15日再披嫁衣。問到蔣怡會否覺得紙巾製的婚紗不環保？她說：「唔覺得喎，因為佢哋本來都係用多出嚟嘅物料做嘅，同埋知道會去啲比較窮困嘅地方，畀啲將會結婚嘅女仔再着嘅，覺得好有意義。」採訪：王連連攝影：陳俊強、陳慧安