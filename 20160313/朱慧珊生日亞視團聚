亞視前一姐朱慧珊上星期一50歲牛一，亞視前高層、王祖藍舅父冼偉智則上周三生日，壽星仔當晚於卡拉OK開P慶祝，廣邀亞視舊員工到來狂歡，變成亞視聚會兼三月星辰，葉家寶、張家瑩和蔡國威等都畀面出席，珊姐同時獲送上驚喜蛋糕。
問到珊姐的生日願望？她昨在電話中說：「身體健康，今年除咗個人願望，好希望亞視員工早日攞番佢哋應得人工、遣散費，大家事事順利。」珊姐表示當晚非常開心，她續說：「嗰晚大家去咗卡拉OK玩，我好耐冇去，當晚唱最多係我同張家瑩，大家都掛住食嘢。我喺亞視咁多年，唔係話結業先大家出嚟，我哋間中都出嚟聚吓，亞視人情味最濃。」採訪：楊定