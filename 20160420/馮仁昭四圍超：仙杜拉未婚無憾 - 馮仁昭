當年憑《啼笑姻緣》一曲成名嘅仙杜拉，日前接受有線專訪，分享樂觀面對喺01年患乳癌嘅經歷：「身體檢查時發現，醫生叫我一係割乳房一係化療，我好快就決定割，反正冇乳房都冇所謂，依然可以做人。醫生有提議可以做假乳房，但我覺得冇需要。」提到感情生活，佢話：「冇結婚都冇遺憾，有好多其他寄託，家姐啲仔女就係我嘅仔女，做人開心就夠。」撰文：馮仁昭