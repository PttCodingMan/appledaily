近年香港唔少特色小店因租金問題執笠，喺台灣亦有同類情況，位於台北大安區、3年多前由一對港人夫妻開設嘅特色餐廳婆娑（Canopy Bistro，圖）將於下月31日結業。聽老闆娘彭嘉琪講，除咗開業第二年算好景，其餘時間都係蝕錢，惟有結業。佢話當然沮喪，但為咗好好睇睇，結業前會搞幾場惜別活動，當係圓滿結局。呢間餐廳主打香港老火湯、私房菜、咖啡、檸檬撻等，雖然堅持選用上乘食材，唔少食評亦讚好，亦敵唔過長期蝕錢。婆娑開業以來曾經接受多間傳媒訪問，大談喺台灣追夢一啲都唔浪漫，且極之辛苦，今回夢想真的完結，會否回流香港？彭嘉琪話未決定，但諗起香港嘅租金，已經怕怕。