剛在內地宣傳舞台劇《我和春天有個約會》的胡杏兒，雖然她工作好忙，但她都爭取時間同老公李乘德（Philip）見面，昨日Philip在Instagram上載一片段，原來他這幾日去了台灣放天燈，天燈寫上「祝李杏福」，希望老婆大人健康美麗。夜晚Philip出席一個朋友的婚禮，突然間有一女子從後攬住他兼錫他一啖，最初Philip表現好享受，不過當他知是杏兒後，即尷尬抹面，杏兒更即攬住呵番老公，還餵他「食波餅」，Philip亦攬實老婆！事後Philip留言：「李太提早完成咗佢啲工作之後，飛咗去台北參觀我朋友嘅婚禮，兼送咗一個意外驚喜畀我！」撰文：李森