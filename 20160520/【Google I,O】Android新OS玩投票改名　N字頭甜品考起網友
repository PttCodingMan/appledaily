喺美國矽谷舉行的Google I/O開發者大會入面，大家都會將焦點放响五大重點產品Google Assistant、Google Home Wi-Fi 喇叭、VR 平台「Daydream」、新appsDuo及Allo和Android Wear 2.0身上，不過亦有唔少Android粉覺得Google太忙於搞WhatsApp rival同chatbot on steroids而忽略咗行新OS的Android N，淨係叫大家幫幫手喺呢個暑假前為Android N諗個N字頭的靚名！
其實Android型號一向都以糖果嚟命名，除了想人人都識、俾人親切甜美的感覺之外，仲有說因為Android logo的機器人身體正正係一個糖果罐呀！Android首席工程師Dave Burke就話設計新一代Android最難的就係命名呢部份，尤其是N呢個字母，真係諗唔起有乜糖果或甜品名啱使咁話。睇睇咁多代Android名，又真係幾甜喎：Android 1.5 Cupcake（杯子蛋糕）Android 1.6 Donut（甜甜捲）Android 2.1 Éclair（法國閃電泡芙）Android 2.2 Froyo（冰乳酪）Android 2.3 Gingerbread（薑餅）Android 3.0 Honeycomb（蜂巢）Android 4.0 Ice Cream Sandwich（雪糕三文治）Android 4.1 ~ 4.3 Jelly Bean（糖果豆）Android 4.4 KitKat（威化朱古力餅）Android 5.0 Lollipop（棒棒糖）Android 6.0 Marshmallow（棉花糖）嚟到Android N，好多網友都有唔同建議，好似nachos（墨西哥脆片）、Nutella（朱古力榛子醬）、nectarine（桃）和noodles（麵條）等等，雖然唔係全部都甜，不過總好過俾人話the n-word令人諗起nigger（黑鬼）—即是美國對黑人帶侮辱的稱呼，希望Android唔好叫人send “the n-word”俾佢哋，亦有人話不如叫Android Nope（不要Android）啦！香港人改名咁叻，可以試下幫手諗諗佢喎！ https://www.android.com/versions/name-n/ 記者：容慧心