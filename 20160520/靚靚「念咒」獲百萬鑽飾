袁詠儀（靚靚）昨日佩戴着91卡估值約300萬港元的鑽石頸鏈，以慈善機構點滴是生命的顧問身份出席在中環舉行「點滴善心珠寶慈善拍賣」記者會，同場的姚書軼擔任模特兒佩戴價值數千萬的鑽飾。靚靚表示希望競投者出高價籌得更多善款，對於會否收藏貴重鑽飾予將來的新抱？靚靚說：「睇吓我個仔乖唔乖，好咪留囉！唔好就賣咗去，我去環遊世界。」靚靚透露近年有收到老公張智霖所送的過百萬名貴鑽飾，她笑說：「講咗幾年先至送，我喺佢耳邊念大悲咒咁，佢話算嘞算嘞，都誦咗咁多年經就送，我話唔鍾意咁大條，偶爾有一、兩件傍身就得。」採訪、攝影：張俊銘