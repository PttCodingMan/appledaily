羅孝勇噚日喺商台宣傳新歌《等價交換》，回復自由身嘅佢未打算簽唱片公司。講到佢同王丹妮傳緋聞，佢澄清話對方係形象顧問：「佢係單身嘅單親媽媽，我哋係朋友，冇過夜。」羅孝勇又自爆兩年前開始被網上跟蹤狂騷擾，將佢所有喺網上同女性對話、同讚好cap圖，再傳畀佢屋企人同報館，問佢係咪曾經亂識女仔搞到俾人復仇？羅孝勇就話：「冇呢樣嘢，不過我都唔會理佢。」撰文：馮仁昭