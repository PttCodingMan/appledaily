李健宏（Kevin Boy）主持ViuTV節目《晚吹─真PK》，憑舔大隻佬胳肋底及含林雪臭襪出位，前晚他在社交網貼短片，留言：「大品牌就是大品牌，大膽創新！竟然會用我這個紋身仔拍化妝品宣傳片！非常感謝CHANEL。」原來品牌搵了KB、方皓玟、JW拍「Play with your Style」預告片，宣傳本月21至下月5日在銅鑼灣街頭舉行的免費騷，KB在電話說：「真係覺得好幸運，可以同咁大品牌合作，佢哋咁夠薑搵我呢啲公仔佬嚟玩，今次合作非常開心，酬勞其次，最正就係我呢啲乜嘢都玩，有機會就會好好把握。」採訪：皓騫