【本報訊】全國人大委員長張德江訪港，獲警方高度重視及保護，3日來生人勿近。但身處灣仔保安區核心外圍的市民，普遍對這位重量級「北大人」一無所知，唯一印象是他當年涉隱瞞沙士疫情令港人枉死，連其硬銷的一帶一路亦僅一知半解。在灣仔上班的曾先生對張的認識僅限沙士疫情，「佢係隱瞞疫情，令香港好嚴重」，其他事迹則不甚了解。張日前就一帶一路論壇作開場發言，曾先生對一帶一路的認識僅「約莫聽過，但又唔知係講乜」，只知梁振英曾不斷重複，「大約係行古絲綢之路，但你要其他國家參與，同香港冇乜關係，成日講上海超越香港，不如喺上海搞啦」。
「係咪政治人物？」
中學剛畢業的Khloe隱約從新聞聽過「張德江」三字，「係咪政治人物？」經記者提點後，她說：「係咪話要『睇聽講』嗰個？」她稱曾隨學校到廣州南沙考察，學習一帶一路，但未能講出何謂「帶」及「路」，「佢講普通話又唔想聽」。做生意的Jennifer只知張是領導人，「乜title（頭銜）我就唔係好清楚」。她知道一帶一路涉及東歐及東南亞一帶國家，「都係想帶起經濟，多啲唔同國家做生意夥伴，但我唔知係點實行」。而在外國完成學業回港的Daisy，僅知張來港出席一帶一路論壇。她因準備見工面試曾了解一帶一路，指中國冀透過該政策提升自身經濟，「佢（張德江）都係講好general（一般）嘅嘢」。■記者佘錦洪
市民心聲
Jennifer：「淨係知佢（張德江）係領導人，咩李克強同阿阿阿領導之下囉，乜title（頭銜）我就唔係好清楚。」
曾先生：「佢（張德江）係隱瞞沙士疫情，令香港好嚴重，其他就唔知啦。一帶一路約莫聽過，但又唔知係講乜。」