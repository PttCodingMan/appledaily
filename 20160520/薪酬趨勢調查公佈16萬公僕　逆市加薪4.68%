【本報訊】在環球經濟吹淡風下，香港17萬名公務員逆市加薪，增幅超過4%。公務員薪酬趨勢調查昨公佈，近16萬名中、低層公務員今年有望加薪4.68%，高層或加4.19%，跑贏私人市場的預期加幅。有公務員團體喜出望外；商界認為加幅略高，不會跟隨。有人力資源顧問直指加幅偏離市場，預期其他公共事業及政府資助機構員工也會力爭看齊，對機構及政府構成財政壓力。記者：王家文　盧文烈
今年薪酬趨勢調查依據109間公司共逾15.1萬名僱員過去一年的薪酬變動，得出各級公務員的薪酬趨勢指標。今年高、中及低層公務員的薪酬趨勢總指標分別為5.28%、5.69%及4.9%，扣除遞增薪點後，薪酬趨勢淨指標為4.19%、4.68%及3.08%，較去年高出0.77、0.56及0.06個百分點，也跑贏過去一年通脹率3%。按慣例低層加幅會與中層看齊，換言之為數逾15.6萬人的中低層公務員，今年可望加薪4.68%。
工會：喜出望外
薪酬趨勢調查委員會下周三（25日）與各職方代表審議調查報告，經確認後，再交由行政會議作決定。多方預測本港經濟將走下坡，但今年公務員薪酬趨勢淨指標仍較去年佳，委員會主席黃錦沛未有評論，指調查是如實反映數據，「今（昨）日出嚟嘅數字，如果能夠令到整體公務員喺加薪上得到一個比較理想啲嘅安排，我覺得都係一件比較可以接受嘅事」。高級公務員評議會職方代表陳世炯指出，扣除通脹率3%，實則加薪逾1%，「似乎都同我哋感覺差唔多」。他相信爭議不大，「我哋仲要傾一傾，大部份都係正面」。華員會副會長利葵燕則指調查報告數據滯後，「反映過去12個月嘅數字，並唔係𠵱家最新情況」。公務員工會聯合會總幹事梁籌庭直言，對今次調查結果有點喜出望外，高於預期3%，「工會應該收貨」。警察評議會及紀律部隊評議會因不滿調查機制，2013年起退出薪酬趨勢調查委員會。紀評主席團成員陳健麟表示，是次加幅高於紀評要求不少於4%，下周一將開會討論，但促委員會認真審視通脹、經濟環境、職方訴求、政府財政狀況及公務員士氣等因素，暫未考慮重返委員會。安俊人力資源顧問董事總經理周綺萍指，今年1月私人企業平均加薪3.5%至3.8%，到4月跌至3%至3.5%，且跌勢持續。她認為是次薪酬趨勢調查數據偏高，與私人市場脫節，「唔止一般打工仔，相信連公務員都估唔到咁高」。她預期受聘於公共事業及政府資助機構的員工，會力爭加薪幅度與公務員相若，對有關機構及政府會構成財政壓力；私人企業則經濟壓力更大，「應該唔會跟隨政府加幅」。
商界：加幅略高
工業總會名譽會長劉展灝則指，公務員料加薪逾4%，「以私人機構嚟睇算係高少少」；但認為商界不會作參考指標，因公務員薪酬架構跟私人企業不同，前者沒花紅、佣金，後者視乎企業生意、經濟環境作調薪考慮，不構成壓力，「我哋唔係好擔心」。
公務員預計加薪例子
打工仔心聲
容小姐：（私人機構職員）「政府工冇年終花紅，佢哋加返呢個數係OK。」
郭先生：公務員（助理文書主任）「其實出面嘅經濟唔係咁好，𠵱家有得加人工已經好好。」
識睇睇留言
Jesse Wong：應該各行各業都要加薪留人。Osiris Wong：公務員嘅人工已經比起私人機構嘅人工高好多。Ethel Ng：做公務員真好，年年加人工！張啟華：基本上追唔到通脹，政府又唔識計數。Elsa Lin：喺打工仔身上攞錢去加佢哋人工，我哋就凍薪！Matthew Yeung：68狗的選舉工程。資料來源：《蘋果》網頁