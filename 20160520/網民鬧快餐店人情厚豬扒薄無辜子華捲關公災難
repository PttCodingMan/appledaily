黃子華的威力確實是非同小可，不做棟篤笑，轉型演舞台劇一樣掀起話題，日前舞台劇門票公開發售，24場門票火速售罄，連鎖快餐店大家樂即刻乘勢推出最新廣告，找來黃子華做男主角，最新的廣告又大賣溫情，還以為一定會大受歡迎，但事實上又未必。前日大家樂將廣告片放上官方facebook，雖然一日內已經有86萬次瀏覽，有2.9萬個like，接近1,000人留言，反應相當熱烈，不過畀like並不是給這個廣告，而是網民給男神黃子華的支持。
fb小編致歉
黃子華號召力強大，連品牌方面認為找黃子華做代言人，說明他出名做棟篤笑，啜核金句受港人歡迎，代表到香港文化，大家一拍即合。而快餐店全新廣告以「快樂」為賣點，男神充當歲月神偷，子華在片中不斷「插贓嫁禍」，以這個方式跟大家一同尋找失去多時的快樂，但廣告中似乎冇人見到子華，除咗個小妹妹之外，唔知他係人定鬼！但有網民笑指：「以我咁多年睇戲嘅經驗，呢個黃子華應該係一隻鬼嚟。」子華這廣告，更引爆出另一場關公災難。在新廣告的留言版上，近千個留言中大部份都是對該快餐店的食物質素、員工態度，衞生環境等等作出劣評，網民留言：「廣告一流，廣告客戶九流，人情厚，但你個焗豬扒飯薄過紙皮。」亦有網民指：「用好多錢去搵子華做主角，廣告效果係幾好睇，不過呢間快餐店好多低下層小市民光顧，佢並無想過使錢去改善食物質素、份量、清潔同員工福利！」大家樂的fb小編見到劣評如潮，昨急急致歉回覆：「好多謝大家好有愛嘅留言，我哋會繼續努力、繼續改善。」撰文：非非