賭王何鴻燊四房孻仔猷君身在美國留學，日前不慎切傷右手3隻手指要到醫院求診。本報昨日聯絡猷君，他交代傷勢：「準備返嚟咪開始執箱，開箱講緊電話，就斬到手指。做咗個好細手術，好似切走咗啲tendon（肌腱），個幾禮拜後返去拆線。」之前他戲言傷勢令他冇得打機，他說：「一隻手指都打得，不過冇咁勁。」對於四太指他是「容易受傷的男人」，猷君笑言：「我係慣常傷殘人士，我細個隻右手甩過骹、斷過兩次骨、又試過骨折，所以我隻左手係可以揸筷子，乜都可以左手做，除咗寫字。」採訪：唐如