女子組合As One隊長吳思佳（Shin）早前於韓國女團選秀騷《PRODUCE 101》，雖然11強被淘汰，Shin未有失望，回港後歸隊。4個月以來在韓的練訓令她獲益良多，擁有韓國血統的Shin感恩略懂韓語，她說：「每日行程都好緊密，差唔多每日都由朝早7點去到凌晨2點，大家認識我多咗，真係好感謝，都好多謝As One佢哋等我返嚟，我覺得好難得有咁嘅機會，因為我識韓文，大家努力學韓文啦，每個人都會有機會。合體之後我哋會繼續plug歌，下個月出新歌，亦會返內地宣傳，做綜藝節目。」在韓國的比賽體驗中，令Shin最難忘的莫過於跟偶像張根碩合作，她說：「好驚訝！私底下佢對我哋好好，請我哋食炸雞同飯盒，佢仲講笑話佢因為怕羞，所以啲飯紅色。」Shin將轉走性感路線，她笑說：「會女人味、成熟少少，不過𠵱家要減肥先，因為肥咗10磅。」採訪：羅慧敏髮型：Linfa of IL Colpo（TST）