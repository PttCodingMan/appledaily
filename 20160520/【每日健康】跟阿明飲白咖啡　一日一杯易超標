榮升神級嘅黎明先喺一日內預售出萬六張演唱會影碟（介紹番，係未有實物㗎！），之後又傳出有意11月為演唱會舉行part2，身為fans的，真係未落實先興奮！而好多粉絲朋友就等唔切影碟同演唱會，要飲住偶像推介嘅白咖啡止渴，搞到超巿一度斷貨！
我愛黎明，但並不盲目，見到佢11年無拍廣告都即時好心動想試試味，不過理智的還是先了解吓產品先。一般咖啡，亞洲人喜歡用大鐵鑊加糖水去炒，令咖啡豆本身沾有甜味，再以高溫烘焙令咖啡豆內糖份轉化成焦糖，而白咖啡則是馬來西亞特產，以低溫烘焙，會加適量油但不加糖，豆內糖份不會轉化成焦糖，所以炒出來顏色較淺，咖啡味道亦更天然。
營養師吳耀芬（Kathy）指，東南亞的白咖啡多以煉奶沖調，所以味度較甜，脂肪含量亦相比普通咖啡高，而即沖的白咖啡亦一樣，「飲品的熱量都來自奶和糖，巿面上的白咖啡比普通咖啡通常含雙倍的熱量、糖份和脂肪，選無糖或少糖的當然更好，但要留意脂肪含量可能並無因少糖而減少。」大家看標籤的時候，可留意如總脂肪含量是每食用份量5克的話，即已等於1茶匙的油，如糖的含量每食用份量5克的話亦等於1茶匙的糖，Kathy稱世衞的最佳建議是每日不多於5茶匙糖份，所以食用超過25克的份量已達到上限。
比較一下巿面上的即沖白咖啡每食用份量的營養成份：雀巢極品白咖啡（原味）：約含1茶匙油、2.5茶匙糖，135千卡雀巢極品白咖啡（無甜口味）：約含0.5茶匙油、0.5茶匙糖，89千卡亞發白咖啡（經典少糖）：約含1茶匙油、2.6茶匙糖，140千卡舊街場白咖啡（減糖份）：約含1.4茶匙油、1.5茶匙糖，165.4千卡即每日跟阿明飲一包原味已經飲咗一日的一半糖份，再加埋其他餐數亦會吸收到的糖份和脂肪，真係要小心會超標！
另外營養師黃榮俊（John）就提醒大家，留意糖份和脂肪以外，亦要留意每日不要攝取超過300毫克的咖啡因，但咖啡因沒有法例規定要在包裝的食物安全標籤內說明，所以有可能超標而不自知，吸收過量咖啡因會影響血壓、有機會增加鐵質流失、增加貧血風險有部份人潛在有脫鈣情況的話，亦可能會增加骨質密度降低。記者：容慧心攝影：黃子偉