關楚耀同郭思琳噚晚喺中環出席美容活動，關楚耀話最近返內地拍真人騷招呼遊客，但唔小心整濕咗人被粗口問候，佢話：「對方知我哋拍緊嘢，但唔知我身份，我已經不停講對唔住。洗廁所都冇問題，最重要接觸多啲內地市場。」佢話有留意舊愛衛詩出碟，會支持對方。而思琳話唔介意同好友余曉彤為《G-1格鬥會》第二輯對打，佢話：「佢係運動員，抱住運動心態去打唔會有咁多是非。」撰文：馮仁昭