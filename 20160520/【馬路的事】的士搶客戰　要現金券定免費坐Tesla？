兩星期前，的士車行車主協會主席吳坤成才在《城市論壇》大吐苦水，投訴的士行業現在處境相當艱難。
要搶回Uber生意，兩大電召的士Apps最近都各出奇招吸客，例如用「HKTaxi」就有機會免費坐Tesla，他們不定時派出Tesla出街接客，如果抽中你，只要拿着宣傳牌影張相上載到網站，全程車資便可免費。明明打算call的士，點知有架Tesla來接你，感覺雖然無厘頭，但都算夠晒驚喜。另一邊廂，新用戶由即日起下載「快的」，並成功call的士一次，即可有四張$22的7-Eleven現金券，總值$88，或者推薦三位新用戶參加都有$88。這個優惠講到明至6月7日，名額只限10,000個，不過就一定有着數落袋，唔使等運到，似乎吸引力更大。其實這些策略都是治標唔治本，想逆市求存，講到尾，一班的士大佬願意改善態度及服務質素就能挽回民心。記者：許維雅