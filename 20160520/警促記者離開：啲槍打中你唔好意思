【本報訊】香港眾志衝出馬路向張德江示威被警員制服，在場採訪的《蘋果》攝影記者希望爭取有利拍攝位置，警員卻聲稱護送張德江的車隊「啲槍攞晒出嚟」，急急催促攝記返回行人路，「真係誤打中你就唔好意思」。香港記者協會主席岑倚蘭形容警方如驚弓之鳥，又擔心日後有更高級別領導人訪港，情況會再惡化。《蘋果》攝記昨接報在場守候，全程直擊眾志成員衝出路面示威。《蘋果》攝記當時置身有利拍攝車隊的安全島位置，僅與車隊路線相隔約兩條行車線，遂稍作逗留希望近距離拍攝最佳鏡頭。有警員突趨前勸喻攝記遠離馬路，態度友善卻語出驚人：「Alert咗，啲槍攞晒出嚟，真係誤打中你呢就唔好意思喇……我唔想整傷你」，又解釋指「一級嚟嘛呢個，唔係平時嗰啲，平時嗰啲梗係畀你影啦」。攝記相信警員是指護送張德江的車隊已獲悉示威，已持槍進入戒備狀態。
3日來「有採冇訪」
記協主席岑倚蘭認為攝記的採訪工作合理，形容警方反應之大猶如驚弓之鳥，亦將護送張德江的安全尺度定得太高。她回顧張訪港3日行程的採訪安排，批評是大失衡、大倒退，「有採冇訪，咁多日嚟都冇機會直接向張德江提問，之前李克強、胡錦濤訪港都有」，指警方提升至反恐級別保安，恍若無限賦權封殺採訪。■記者馬志剛