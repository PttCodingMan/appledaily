前兩日講過，中國債主可以唔追債、大股東可以唔沽貨，呢個要解釋吓。𠵱家中國經濟差，但仍有龐大嘅貿易額去支持，經濟點衰都會有正常出口，為國家帶嚟一定嘅現金流。如何將呢啲正現金流，喺貪腐過程，變入利益團體嘅口袋裏面？恕不詳述。而在於一批中間可以食夾棍嘅利益團體角度去睇，佢哋只要有官威、有地位，就可以無本生利，正現金流源源不絕，同時毋須付出任何資本，好過去打劫。
呢個正正解釋咗利益團體點解咁聽話，就係因為中央可以提供未來龐大正現金流畀佢哋。班高官將部份資金流出海外，其實只係分散投資，為咗防範人仔爆煲或可能被拉而鋪定後路，但要佢哋夾帶私逃就真係難，因為佢哋放棄咗未來正現金流，損失慘重，你唔食，班手下都要食。再講，佢哋離開咗中國，甚麼都不是，窮得只剩下錢，地位沒了。所以佢哋會繼續聽中央話，未來有錢落袋就盡可能唔反。解釋完之後，大家或許明白，中央一向要平衡利益團體同埋人民嘅利益，過往要，未來都要，問題係未來個餅細咗，能唔能夠同時滿足兩方，從而令政權安穩，難度或許比起確保金融體制唔爆煲更大，呢個將成為中國經濟最大絆腳石，下場如何？下期再分析。口水多過浪花，麻煩大家like晉佳個facebook page，就可以睇港股最新策略了。晉佳 https://www.facebook.com/advanceguy1/ 