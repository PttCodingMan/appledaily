近年高達模型，感覺真係出得有點泛濫！當中尤以元祖系列為甚，同一款色隔年出個新版本，對於我們這類老高達迷，真係好難再有新衝擊。MG、RG、HG……大家最愛哪個系列？總之鹹魚青菜，各有所愛，不過以肥通的多年經驗，最愛還是HG，比例不會太大易擺放，而且間唔中會出一些「奇行種」、非主角機系列，感覺選擇豐富得多！
最近新返WHITE BASE CATAPULT DECK，就進一步印證了這一點，說穿了就是木馬號的格納庫，可以放入同為1/144的HG版高達、太空坦克及雷射大炮！重演一幕又一幕經典場面！或者你會話未睇過「一年戰爭」？但其實我想講好耐，由《Gundam Seed》開始，好多高達系列的動畫，都是翻抄這元祖的「一年戰爭」呢！說未睇過，其實大家已不知不覺間睇晒了。再講返呢套WHITE BASE CATAPULT DECK模型，由於是手帶貨到港，所以市面暫時較少貨，價錢是頗高的$980，不過模型砌好後，連伸縮的發射軌道，足足有一米長，估計一般展示架，放置上有一定難度，大家買入前要注意……不過如果你如肥通一般，戒砌、唔戒買的一類人，照買都冇所謂。另外，如果大家去開深水埗這間聞名的貓店長模型店，留意近來多了一個風景位，就是他們的櫥窗，有款$900的R2D2寵物屋，如果遇啱時間，還會見到貓店長冧冧為大家試瞓呢！
查詢：福利模型（深水埗元洲街66A地下）記者、攝影：朱崇德