「我畢業之後到了一間中小企工作，大約做了一個月收到政府合約制offer，工作性質相近。當時認為政府工人工較高工作時間亦穩定。最少可有一年工作保障。但做了一個月就發覺同預期有很大出入，工作和上司都好hea，又學唔到嘢，怕會越做會越頹。我寧願捱但有嘢學有成功感，都唔想返hea工，所以打算離開政府工。𠵱家諗返轉頭後悔辭去之前工作，猶豫應唔應該食回頭草。舊公司工作氣氛、上司各方面都很好，願意教我。但我有以下的顧慮：「1.之前公司只是做了一個月；2.辭職時上司同老闆都有挽留，但我沒有提及有政府offer，只是說覺得自己未有能力handle工作；3.要是決定食回頭草的話，如果說自已一時衝動（因為老闆知我家庭有問題），𠵱家諗清楚知道好鍾意份工，同埋好想喺行業繼續發展，今後一定會全力向目標努力，咁講是否可行？4.應該跟supervisor還是老闆講？」
年輕人初出茅廬，對很多事情都難免會過份樂觀理想或天真，最緊要的是經一事你要長一智，同一錯誤絕對不能兩次。你更加要學識凡事不能只單方面從自己角度出發衡量思考，要為自己做的每一個決定負責任。你一心想要的只是一份你以為很穩定有保障的工作，明知只是合約不是長工你依然選擇了做政府工。做了不到一個月你就投訴埋怨，但其實你求仁得仁應該高興才是。新工作情況不似預期，職場中常見，你不是想辦法克服，第一時間想的竟然是吃回頭草？講到底你都只是一個極新鮮的職場人，莫講學做事學做人都有排你學，不管做的是甚麼工作都不可能沒有嘢學！三心兩意逃避現實，不管是人生抑或職場，都是大忌！張慧敏 http://www.facebook.com/HKcareerdoctor 