這13分鐘片段在網上瘋傳，是因為好多人覺得「眼冤」。飛佢啦！有點骨氣尊嚴好不好？過程其實很煩悶，三幅被，沒起承轉合亦無驚喜情節。地鐵廣告燈箱下，人來人往眾目睽睽，一個高大巨霸女，攔住一個驚青奀瘦男，她要男友陪她，不准他返工，還搶了手機。男的初則忍讓，只是好𤷪：「唔返工邊度搵錢交租呀？捉X住我唔畀我返工做乜X嘢……」詞彙相當貧乏。但當他重複說了幾十遍「唔返工邊度有錢交租呀」，悽厲慘叫後，大家深信他一定等這份糧交租，刻不容緩。「我要生活，我要交租，我要返工，大帝，大小姐，想點呀，打機打機打機，我冇顧你，你有冇顧過我呀，成日陪你，發癲！用吓你個腦啦，係唔係唔使交租呀！邊個搵錢呀？」聲嘶力竭。後來被巨霸女推撞打罵還逼埋牆不准離開──實在是力求上進之鵪鶉苦命男。怒吼那麼久，返工大過天，又等錢交租，明明可以趕着走，他仍與她無聊地糾纏下去，猜不透是被虐狂抑或自虐狂。奀瘦男與昨天那廣告中，嫁錯懶返工庸男的阿英一樣，不走，雙方仍有點「感情」？還是怕下一個可能更差，好死不如賴活着？