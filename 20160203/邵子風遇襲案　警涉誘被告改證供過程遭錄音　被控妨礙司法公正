【本報訊】歌手龍小菌經理人邵子風前年在深水埗街頭與兩漢爭執，兩漢及後因普通襲擊被捕。負責的警員涉為盡快了結案件，以簽保守行為利誘其中聲稱遭邵襲擊的疑犯改證供，隱瞞遭施襲，過程被對方偷錄。案件昨開審，錄音透露警員要求疑犯改稱「俾硬物撞到」，直言「大家簡簡單單、快快捷捷，繼續拗氣冇着數。」記者：楊思雅案發時駐守深水埗總區刑事調查隊的被告梁永康（42歲），否認一項妨礙司法公正罪，指他於前年12月5日在深水埗警署煽惑葉永輝更改證供。證人葉永輝供稱，前年11月17日晚與友人晚膳後途徑深水埗福華街，邵的私家車門撞到友人手臂，雙方起爭執，其間邵揮拳打傷他左眼，他隨即「爆缸」倒下，及後送院治療。
葉指12月4日在友人陪同下因襲擊案以疑犯身份到警署錄警誡口供，他形容被告「一開始就𠱁我哋，『認啦冇嘢嘅，最多守行為，唔認好大鑊，要坐監』」，葉當時反駁「我俾人打到流血，有乜理由認罪」，惟被告不斷勸他認罪，強調若葉堅稱被邵打就「好大劑……要整大嚟做」，向葉指「你會坐監喎，又要請律師」，被告及後獻計「我幫你寫啦，話唔知俾咩打到，唔追究喇」。葉稱當時因擔心坐監，遂應被告要求錄口供，但趁被告離開房間時開啟電話錄音功能。
「一講被打就守唔到行為」
庭上錄音透露葉當時堅稱遭邵襲擊，「佢正面打我，一拳已瞓低咗喇」，被告打斷「如果咁樣就做唔到守行為，咁啦我寫番當時好暗，混亂間俾硬物擊中」；葉反問「即打一拳當睇唔到」，並要求被告實話實說。被告續游說「一講呢樣嘢就守唔到行為」，或會加控葉公眾地方行為不檢、刑事毀壞等，葉終被說服，在友人陪同下錄口供。辯方質疑葉被問及簽保時一口答應，謂「我都唔想搞咁多嘢」，更反問被告是否百分之一百不檢控，認為葉自願作警誡口供；直至去年3月12日，葉得知被控後，則向被告指「你告我哋，我就畀啲麻煩你」，遂於3月18日、即其普通襲擊案提堂前一日向廉署舉報；葉均否認。案件本月26日續審。案件編號：KCCC1945/15