𡃁模余曉彤（Hidy）去年底為任職消防員老公Willian誕下囡囡Willa，並改中文名劉頴依，花名變成「劉泳衣」，友人取笑Hidy下胎追仔可叫「劉泳褲」。Hidy日前給囡囡提早搞百日宴，並安排親友嘆盆菜，她昨在電話中說：「老公係圍村人，呢幾日天氣凍，食住暖笠笠。」Hidy友人則送來一個泳衣蛋糕賀「劉泳衣」。問到「劉泳衣」當晚表現？Hidy說：「開頭佢喊唔停，後來我餵咗佢飲奶就開心番。」Hidy自囡囡出世便餵人奶，她大呻：「呢幾日天氣凍除衫餵都辛苦。」Hidy指新年會帶囡囡拜年𢭃利是：「朋友取笑我賺晒，結婚一年仲生咗囡囡有回報，我會幫佢儲起利是做教育基金。」採訪：比華利