新加坡音樂製作人李偲菘同孖生大佬李偉菘，前日喺北京舉行30周年作品音樂會，梁詠琪（GiGi）、蔡依林、孫燕姿同彭佳慧助陣。着住紫色裙嘅GiGi打頭陣出場，而全晚最大驚喜係孫燕姿唱《雨天》，10幾年嚟佢從來冇公開喺現場唱過呢首歌。而李偲菘兄弟就玩踢爆，話孫燕姿第一次喺北京開演唱會時要埋自己寵物現身。撰文：馮仁昭