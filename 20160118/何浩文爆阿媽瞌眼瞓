何浩文（Dominic）、文凱玲（Connie）、鍾采羲（Iris）及唐紫睿（Hazel），前晚在銅鑼灣時代廣場出席電影《鴨王2》謝票活動。Dominic透露女友暫未捧場，而父母就看了，他說：「阿爸睇完話幾好，仲問我下一部戲可以再做乜嘢，媽咪就瞌眼瞓，因為首映禮好夜。其實父母都覺得冇所謂，我之前已經打定底，講定會演啲乜嘢，因為正常父母係唔會睇到仔女嘅love scenes（床上戲）。」此外，Iris的額及眼角部位有明顯損傷，她表示在家中不慎撞傷：「夜晚冇戴眼鏡，周圍摸時唔小心撞親流血，都驚會破相有疤，因為我自己住，獨居長者都要小心。」採訪：張俊銘攝影：仇志德