【全馬】去年陳山聰、「肯雅徐」徐濠縈、蔣志光、周子駒和丁子高等均有參加全馬賽事，但今年全馬僅見陳山聰一人參加。昨日不少參賽者均因為天雨而令成績比去年差，但陳山聰卻突圍而出，以3小時30分鐘完成賽事，比去年3小時54分快了20多分鐘。陳山聰昨說：「其實今日天氣幾舒服，好過舊年，雖然中途有幾段都幾大雨，但整體嚟講都幾舒服。同埋中段大雨嗰陣，雨水打喺身上都幾痛。雖然練跑嗰陣試過雨中跑，但咁大雨就未試過。同埋啱啱起步嗰陣係比較多人，係頭1K辛苦啲，但上到3號幹線就開始順喇。」山聰指初步計算自己花了3小時30分鐘完成賽事，並謂：「如果係準嘅話，我覺得自己係超額完成，希望可以破到紀錄啦。」