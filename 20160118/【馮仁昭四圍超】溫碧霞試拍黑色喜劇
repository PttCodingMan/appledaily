溫碧霞（Irene）、譚耀文噚日喺深水埗宣傳電影《愛在深秋》，首次擔任監製嘅Irene話套戲喺內地反應好，不過唔排除會試拍黑色喜劇或者親情片。有報道指Irene有意喺北京買3千萬商廈同馬雲做鄰居，佢話：「我係想投資，但嗰度只租不賣，所以都仲睇緊。」阿譚就笑謂要再努力先可仿效Irene買物業：「係都養大啲仔女先，成日都唔夠使。」撰文：馮仁昭