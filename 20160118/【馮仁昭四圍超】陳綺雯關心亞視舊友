陳綺雯（Aki）噚日喺中環HMV舉行首張EP《1st》發佈會，由藝員轉型做歌手嘅佢仲親自揀歌：「以前做藝員都係人哋畀角色我，𠵱家可以自己決定點去演繹。」佢仲計劃學跳舞，希望可以試吓快歌。至於有傳亞視將清盤，Aki都有關心舊同事情況：「好多都有新公司同自己生意，我覺得好可惜，其實管理可以做得好啲，希望仲會有其他平台發展。」撰文：馮仁昭