韓國男團VIXX隊長N昨午單拖於觀塘apm出席新春揭幕活動及簽名會，提早跟粉絲拜年，用廣東話說：「恭喜發財！」N之後又唱周杰倫的《星晴》，途中走落台跟粉絲握手，又用普通話說：「大家一起唱！」及遞咪給粉絲合唱，令現場一片混亂。雖然N不是首次來港，但依然有逾300粉絲現身撐場。N向粉絲大派新年禮物，玩整湯圓遊戲時，他捽粉絲手仔搓湯圓，又跟粉絲互餵，之後又幫粉絲畫肖像畫，當然亦唔少得跟粉絲抱抱、拖手、搭膊等冧女動作。當N被問及對於TWICE成員周子瑜事件的看法時，大會即刻落閘不准問。N就透露用了一至兩個星期練習《星晴》，希望下次可以唱廣東歌給港迷。採訪、攝影:梁婉霞