【跌價不少】二手成交回升，惟局限新界細價樓，美聯物業住宅部行政總裁布少明認為，新界細價樓短期已尋底，較去年高位回落20%至25%。
港島九龍交投未回升
布少明稱：「新界樓仔摸到個底啦，跌兩成至兩成幾，買家就湧返晒出來，而且有承接，反映上車需求大。事實上，天水圍嘉湖山莊入場費要400萬元，令到上車客覺得好吃力，上車上到氣咳，但現在回落至300萬元，平咗100萬元，每個月供少幾千蚊，上車客的負擔能力高返好多。」他認為，目前不算「小陽春」，畢竟局限新界細價樓，港島及九龍區交投未回升。紀惠集團行政總裁湯文亮認為，願意劈價賣樓的業主主要兩類，分別是欠財務公司數的「財仔盤」和換樓客，「如果唔係無必要賣樓㗎，做乜要劈價箒，唔係急，唔會劈價。」樓市下行，「財仔盤」劈幅更深，因為物業揸得越耐越唔着數。他續稱：「而家係買家主導市場，見到等錢使嘅業主，買家嘅殺手鐧是快成交，畀現金，唔使銀行上會。」