莊思敏昨日在九龍灣為香港導盲犬協會籌款活動擔任司儀，她透露稍後會演出電影及電視劇，難得農曆年有數天假期，會和兩個妹妹一齊返馬來西亞過新年，問到有否被家人催婚及要求見男友？她笑說：「佢哋放棄咗我好耐，阿妹都有幫我留意，但大馬人好早婚，所以好多朋友都結晒婚。」本身亦有養狗的莊思敏又講到養狗經說：「唔係隻隻狗都可以成為導盲犬，都講血統，如果父母有做開就易啲。平時都有訓練自己啲狗，但都只係要畀hand咁。」莊思敏又講到香港保障動物的法律未夠完善：「與其立法，不如從教育着手，由細就教啲小朋友要愛惜動物，咁效果會仲好。」採訪、攝影：譚倩宜