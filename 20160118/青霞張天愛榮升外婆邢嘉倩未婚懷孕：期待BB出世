邢李㷧與前妻張天愛所生的26歲女兒邢嘉倩一向愛小朋友，開設了幼兒教育中心，更曾揚言想生四、五個BB，母愛氾濫。昨日她忽然在ig貼文，宣佈已陀B，快將為人母親了。她貼了一幅與外籍男友Lloyd的黑白合照，相中Lloyd輕吻嘉倩額頭，更雙手踏着對方搭頭，十分溫馨。嘉倩以英文留言公佈將做媽媽的喜訊：「我常夢想有天成為母親，今天與Lloyd開心地宣佈我們正期待BB出世，非常震驚及感恩成為父母，以及開始組織新家庭。」與嘉倩情同母女的繼母林青霞亦將榮升外婆，相信她必定心情高興。
母爆陀穩先講
本報昨日致電了嘉倩的母親張天愛（Flora），她身在英國表示好開心，記者問到是否已有3個月才宣佈這個喜訊，她直認：「係囉，陀穩BB先講。」問到女兒是否生完BB才結婚，Flora笑言：「結唔結婚唔係好緊要，等佢自己方便。」提到她將榮升年輕外婆時，她表示：「好開心做grandma，不過我有朋友喺我嘅年紀已做great grandma，會叫佢（嘉倩）小心食嘢，唔好做咁多運動，做嘢都得，返工冇問題，但唔好勞碌。」
未有結婚計劃
Flora大讚囡囡思想成熟，懂得照顧自己，而Lloyd性格好好及均真，問到她會否反對囡囡未婚懷孕，她表示：「佢好清楚自己做緊乜嘢，呢個問題咁落後，成人兩個有愛，有共鳴，結婚都有太多人唔開心，佢哋會自己選擇。」據悉，嘉倩與Lloyd拍拖1年多，對方是銀行家，二人暫時未有結婚計劃。採訪：唐如