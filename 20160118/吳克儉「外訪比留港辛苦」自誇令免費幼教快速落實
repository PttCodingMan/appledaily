【本報訊】教育局局長吳克儉過去一年外訪達15次，被批評外訪次數過多，但吳克儉昨反問：「乜嘢叫多？」甚至指外訪比留在香港工作更辛苦，更舉例指由他親自外訪，才能取到其他地方免費幼兒教育的資料。教育界立法會議員葉建源指政府就幼兒教育提供的資料，並沒有引用其他地方的經驗，批評吳只是利用外訪來遊埠。記者：姚國雄
吳克儉昨接受無綫電視《講清講楚》訪問時被問到為何時常外訪，他強調，外訪有其必要、也需由他出馬：「點解要教育局局長去呢？因為如果我去，對方提供嘅層面高檔好多，要攞嘅資料係全面好多，即時攞得到，所以有時點解啲校長要求我同佢哋一齊去，如果唔係咁做，可能幼稚園教育嘅政策冇咁快做得到。好多地方要用十多年時間，我哋委員會只用兩年。」
被指次數多　反問「乜嘢叫多」
被問到一年外訪多達15次，他反問：「乜嘢叫多？」他並強調外訪比留在香港工作更辛苦，而他每次外訪均需經過嚴謹程序，衡量有否有需要。他指15次外訪中，部份屬即日來回，亦強調他的外訪具高透明度，每次都由不同團體或教育局的同事隨行，並會發放新聞稿交代外訪內容。根據教育局向立法會提供的文件顯示，吳克儉今個財政年度為止共有12次外訪，平均每個月外訪一次，外訪一共花30天，外訪地點多數是內地。吳克儉的外訪，不足一個財政年度便花逾納稅人43萬元，平均每天耗用公帑逾1.4萬元。立法會教育界代表葉建源對吳克儉的回應「嚇一跳」：「原來我哋派局長係出去攞資料，如果攞資料，其實網上已可以攞到好多資料。」他指若吳克儉透過外訪考察幼兒教育，為何政府提交的文件、免費幼稚園教育委員會報告，以至吳出席立法會就幼兒教育的回應，均沒引用其他外國經驗？葉又指香港由爭取至落實免費幼兒教育，花了十多年時間，並非如吳所指的兩年，又指大可改派其他官員，質疑吳只想透過外訪來遊埠，稱以往教育局局長也沒吳多。
識睇睇留言
Mala Beh Ag：做嘢就好複雜，外遊就唔複雜。咁鍾意外遊，轉去做旅發局囉。Plato Lai：咁辛苦就唔好做，去shopping，玩真係好鬼辛苦。Caroline Wan：15次就唔多，問題是15次之後你做過或做咗啲乜嘢？Zean Shiu：呢啲所謂嘅官不斷浪費公帑，然而香港人冇任何可以阻止佢嘅手段。Benny Yu：強國教育不是最好嗎？外訪先進文明國家後又不會改變，根本是浪費。資料來源：《蘋果》facebook