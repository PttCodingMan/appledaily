陳慧嫻原定於3月5及6日於紅館舉行演唱會，現宣佈加開多一場3月4日，慧嫻表示對加場消息感到振奮，要努力答謝大家的支持。她笑說：「我一投入工作就唔使食飯，可以順便keep fit，今次演唱會有好多唔同形象，為咗駕馭到啲骨感嘅衫，𠵱家好努力跟健身教練操fit，加埋控制飲食，只食蛋白同菜，好有成績，不過距離目標仲差3磅，所以農曆新年要戒口，唔可以大吃大喝。」慧嫻透露現正忙於背歌詞，因為會唱一些自己很久沒唱的side track歌曲，為了照顧不同粉絲，又會唱其他歌手的經典歌曲。因為開騷時仍然是正月，慧嫻笑言想仿效譚詠麟去年開演唱會落台開開心心𢭃利是。撰文：陳以晴