【難賣高價】甫踏入2016年，便有銀行結束業務部門、裁減人手或部署出售業務的消息，創銀（1111）及永亨銀行在2013年及2014年，易主出售，今年經濟睇淡，會否再有港銀或資產放售？富邦（香港）董事總經理兼行政總裁李永鴻接受訪問時指，今年經營氣候差，「（銀行或資產放售）個價一定唔會靚」，很多港銀大股東「睇價好緊」，當前環境，「（大股東）係想賣又唔捨得用今日市價去賣……除非真係迫到埋嚟先做」。
富邦控權無意出售
投行界偶爾傳聞，除大新銀行（2356）外，富邦香港亦是內地非銀行潛在買家的對象。他對此回應，台資行在港擁有持牌銀行牌照相當難得，富邦香港是目前唯一一間。雖然不能代表大股東富邦金控作答，但據其了解，「佢哋無考慮將控股權出售」。若有潛在買家提出「不可抗拒作價」，大股東是否把持得住？他不想對揣測置評，只重申「我理解係無考慮放棄控股權」。富邦金控亦曾多次表示，不排除為富邦香港引入策略性股東，以擴大協同效益，只是很難找到合適對象。他笑說，「我做咗3年半（行政總裁）都未搵到」。