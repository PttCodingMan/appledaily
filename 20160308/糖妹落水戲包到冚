糖妹（黃山怡）憑《水滴記憶》跟陳凱彤、若琪、岑日珈等爭奪「最受歡迎微電影獎」、「最佳微電影女主角」，糖妹在《水》片中有濕身演出，不過卻着衫落水十分錫身。問到是否拒露肉性感？糖妹昨在電話說：「咁密實係因為劇情需要着病人衫，故事講我失憶，聽到水聲就會跌入受傷回憶，坐喺張凳凌空扮跌，幾考腰力，拍到尾又唔夠熱水，成個人震晒，佢哋不停斟熱茶畀我，浸咗一個鐘，最辛苦係不停濁親。」去年獲女主角的糖妹，今年有否信心冧莊？她說：「如果有獎係好大鼓勵，以前做學生角色比較多，呢個戲有發揮空間。」採訪：皓騫