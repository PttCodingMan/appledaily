昨日是陳奕迅（Eason）老婆徐濠縈的42歲牛一，愛妻號的Eason前晚送上蛋糕慶祝，還作狀肉緊地擘大口咬老婆，煙韌到爆，好友黃偉文將相片貼到社交網，並留言：「生日快樂！阿腿！祝心想事成！」黃偉文爆出阿徐在朋友間的暱稱「阿腿」，十分有趣。
阿徐昨日亦在網上晒鮮花和Fendi手袋禮物相，寫道：「愛花也愛手袋！」好友就留言：「徐，祝人比花更嬌，最重要係健康快樂！相中見綠衣藍褲可疑男子鬼鬼祟祟，啲色仲姣過我哋，係咪你朋友？」原來躲在阿徐身後的就是Eason，不過他高舉大紙袋遮樣入鏡，阿徐回應：「大師肯做佈景板，榮幸榮幸！」撰文：皓騫