古巨基之前接受內地節目《音樂大師課》第二季邀請，成為新任老師，日前播出嘅一集主題叫「給我愛的家人唱首歌」，基仔化身心靈導師，帶同學仔到養老院照顧老人家，幫公公婆婆煮餃子、洗碗，又照顧老人家休息，基仔話希望藉真實體驗帶學員用心感受父母嘅付出。基仔一邊要做老師，又要忙住準備下月嘅巡唱，佢笑話只能用飛行時間補眠。撰文：馮仁昭