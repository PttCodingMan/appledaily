【本報訊】亞洲電視提早「熄機」事件發展得𥧌迴路轉，亞視臨時清盤人德勤日前解僱亞視全體員工後，亞視再重新聘請160名員工，但禁止員工追討1、2月的欠薪，事件引起社會各界關注。對於亞視近日的亂局，亞視前執行董事葉家寶昨日受訪時，直言感到傷心：「諗唔到（亞視）會亂得咁犀利，成件事好似一齣鬧劇咁，好似拍電影咁，你晒一篋錢（上周五亞視股東代表何子慧開記者會晒500萬元現金和500萬元支票）做乜？」他又表示：「有錢咪出糧畀啲同事囉！我覺得咁樣好可悲，最後結局係咁樣，真係好肉酸。」葉家寶又質疑為何政府未有就亞視的一連串問題出手，他表示：「點解政府喺整件事件上面好似冇角色？任由亞視喺呢段期間亂舞？」
指遭亞視拖欠逾百萬元

葉家寶又指亞視至今拖欠他過百萬元，他坦言：「我人工、罰款，過去一年嘅應酬交通費，加加埋埋粗略超過一百萬，希望有途徑可以追番。我都好驚乜都攞唔到。當初自己堅持留守，係睇到公司有希望，諗唔到原來係個幻滅嘅希望。」另外，被重新聘請的亞視員工昨日則如常上班，亞視發言人黃守東昨日指出上班員工人數有過百人。對於有指亞視對員工的新合約涉嫌違法，黃守東就表示：「公司暫時唔評論，留低嘅同事做好目前嘅工作先，遲一步再睇睇情況。」提到目前亞視指有錢發放3月的薪金，但遭拖欠薪金的前員工卻要申請破欠基金，此事是否矛盾？他表示不評論公司的政策。而亞視老臣子程啟光昨日亦如常上班，並指亞視有情有義，自己會繼續努力工作。■記者戴彩煥、羅慧敏