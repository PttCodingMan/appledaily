李逸朗（Don）前日喺九龍城出席宣揚交通安全訊息活動，帶領一班小學生宣讀誓辭。其實阿Don一早考咗車牌，不過一直都冇買車，佢笑話：「之前考車牌係為拍戲需要，香港道路實在太繁忙啦！我寧願坐交通工具，用坐車嘅時間休息。」另外，佢最近忙緊籌備開拍新戲：「第一次做導演好緊張，每樣都想親力親為，好感激一班工作人員幫手，希望順順利利。」撰文：馮仁昭