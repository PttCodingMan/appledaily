張學友和林嘉欣憑新戲《暗色天堂》角逐今屆香港金像獎影帝影后，戲中扮演牧師的學友，與基督徒林嘉欣在山上一吻後，鏡頭一轉林嘉欣在床上痛哭，之後報警稱被非禮，這兩場戲都演得傷痛欲絕，但最難演繹還是法庭戲，當被扮演大狀的黃秋生質疑時，林嘉欣更喊到崩潰。學友大讚：「林嘉欣準備好充足，佢知道鏡頭喺右邊，竟然控制到眼淚喺右邊流出嚟，一啲都冇浪費，我心諗『嘩！勁喎！』呢啲真係要研究過先做到，肌肉控制得好好先得喎！」電影由林嘉欣老公袁劍偉首次執導，她說：「睇到導演寫呢個劇本，我已經覺得要搵學友演出，佢答應我開心到尖叫。」撰文：皓騫