娜姐首場香港騷，樂迷蜂擁而至，《蘋果》向現場粉絲問了以下三個最切身問題，看看粉絲們的反應。
問題一：等一至兩小時開場，值得嗎？
印尼五女：專程由印尼嚟，第一次睇，等幾耐都覺得好值得，因為我哋係佢嘅big fans。之前有朋友喺泰國睇佢做騷，非常完美，對一個近60歲女人嚟講，可以做到咁係非常好。
Leo：要等幾耐都覺得好值得，知佢演出一定好精采，𠵱家心情好興奮，冇買紀念品，因為要去佢VIP party，期待同佢開party。
問題二：買了甚麼演唱會精品？
倫先生（左）：買咗千幾蚊紀念品，包括tote bag、T恤同poster。Marcus：我買咗四百幾蚊，都係tote bag同場刊。
問題三：最期待娜姐唱乜歌？
芳芳：我從青島來香港，連仔和老公都不理，因為覺得機會難得，她已差不多60歲，怕不看沒機會，她唱新舊歌我都喜歡，我買了T恤和袋。