英格蘭足總噚日公佈國家隊出戰歐國盃決賽周嘅戰衣（圖），唔係講新波衫，而係新西裝。足總搵咗12名英格蘭國腳做模特兒，着上新西裝影宣傳照。我求大俠覺得赫特同加利卡希爾着得最好睇，基斯史摩寧同哈利卡尼都唔錯，但喺大合照入面企埋一邊嘅舒維爾就睇落carry唔到套西裝囉。值得一提嘅係，隊長朗尼冇份影呢輯相，唔通暗示朗尼已經唔係國家隊必然正選？