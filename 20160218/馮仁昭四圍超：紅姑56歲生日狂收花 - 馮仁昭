前日係大美人鍾楚紅（紅姑）嘅56歲生日，喺呢個重要日子，梗係有唔少朋友同佢慶祝，紅姑噚日喺微博貼相兼留言，佢話：「謝謝大家的祝福！感恩！」原來佢啲朋友知道紅姑係愛花之人，所以除咗送蛋糕之外，梗係唔少得靚花喇！睇見佢一口氣晒咗七紮花出嚟，仲露出一臉冧爆嘅笑容，似乎好滿意朋友嘅心意。撰文：馮仁昭