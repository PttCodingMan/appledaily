「30歲前我好希望演藝事業會獲得肯定同認同！」文詠珊（Janice Man）去年中接受《add》訪問時，鬥心旺盛地向自己許諾。今年27歲的JM已貼近目標，憑《赤道》入圍第35屆香港電影金像獎最佳女配角，挑戰影后級人馬與老戲骨，就算未知獎項誰屬，也是一個肯定。事業得意，愛情亦如是，她再三確認富男友吳啟楠（Carl Wu）的重要地位，由工作狂思維模式，至結婚計劃都一致，「呢個人係我生命中好重要嘅一個人。」統籌：林妙萍　 撰文：林嘉慈造型：顏英儀　攝影：周樂恒化妝：Vinci Tsang of VW makeup髮型：Matt Chiu of Xenter場地：NeighborFarm CoWorking Business Centre自前年自組工作室，Janice Man演藝事業瞬即起飛，接連拍攝電影《赤道》、《寒戰2》、《凶手還未睡》及三套內地劇，日前與家人去台灣旅行回氣後，在港稍待數天，都爭取時間連環受訪，再返內地繼續為魔幻劇《九州海上牧雲記》開工。劇集4月才煞科，現已落實隨即接拍港產片與中港合拍片，單看時間表，已經讓人喘不過氣。
打出新天地
JM的毅力驚人，為演活《赤道》冷艷打女角色，事前花半年打拳、操體能、學揸槍，即使金像女配賽果未揭盅，已為她注下強心針，「我覺得呢個好難，亦係緣份，因為能夠遇上咁好嘅團隊、劇本，係好難嘅事，亦都遇到一個導演咁用心拍我。」JM抱平常心迎接4月的金像獎，另一邊廂，以鬥心抗衡拍內地劇的壓力，「用國語講對白，又要兼顧戲、情緒，語言局限影響信心。」水土不服、極端天氣，亦考起體能，「係意志，頂硬上，之前都有被嚇怕，但唔可以話一次挫折，兩次好辛苦，第三次就放棄，唔係我本性。」外柔內剛，闖內地釋放她的硬朗潛能，「每個演員都冇啖好食，唔適應就每日自己煮菜、米粉，用自己嘅方法去適應。」
男友好重要
日前與男友吳啟楠共度的第二個情人節，JM都要在內地工作中度過，「同佢一齊，幾時都係情人節啦！節日唔係big deal，兩個人spend quality time已經好好。」認真肉麻骨痹！打破低調處理感情事的慣例，這次JM將男友掛在嘴邊，全因「呢個人感動到我」。男友明白演員需要很大尺度，從不過問其工作，只鼓勵她想做就做，給予無條件支持，「覺得呢個人係我生命中好重要嘅一個人，我覺得要尊重，呢個人對我嚟講好緊要，喺一個唔同嘅階段，佔咗好大（部份），支持我，亦教咗我好多嘢，啟發咗我好多。」為了男友，未來會否多留港發展？JM說：「唔係太大問題，佢都周圍飛，一個禮拜飛得密過我，反而佢嘅工作令我哋遷就到時間。」她續說：「佢付出咗好多，我可能喺較偏遠嘅地方，佢都過嚟。佢曾經make過一個promise，話每兩個禮拜，點都會嚟見我一次，so far都兌現咗承諾，幾感動。」
婚事有打算
「另一半對於我嘅包容係好緊要，唔係每一個人都咁了解呢行嘅運作，咁容易去溝通，包容到咁唔穩定嘅時間，我係工作狂，佢原來比我更加工作狂，呢個態度好好，大家互相影響。」在黃金時間打拼的目標一致，達到二人所想的相處模式，更勝公開互認是the one，「結婚就太遙遠，其實好穩定，但大家事業心好重，非常之工作狂，要享受多一陣工作。以工作為先，當然會plan之後，唔係話我哋冇講過，但唔係呢一、兩年發生嘅事。」
三個猴年願望
1.事業「當然事業更上一層樓，喺演藝生涯上更加好，更受人肯定。」2.生意「除咗演藝事業，想有自己生意，希望差唔多30歲start business，雖然未知係乜。」3.置業「今年內買樓，已經講咗好耐，買畀屋企人，快啲了咗我個心願，半投資，半自住，預算係800至1,000萬。」
更多精采時尚內容，盡在 http://add.appledaily.com 。