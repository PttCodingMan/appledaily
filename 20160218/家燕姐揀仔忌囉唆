薛家燕、吳夏萍和鄭世豪前晚在土瓜灣為和音天王譚錫禧的演唱會綵排，剛在澳洲登台回港的家燕姐，被問是否因不滿轉做兼職而缺席新城團拜，她說：「係趕唔切去，我一早同佢哋講咗。」家燕姐亦透露兩個囡囡有向她拜年，問到大女有否帶男朋友出現？她哈哈大笑地說：「佢都未有男朋友，我仲祝佢早日搵到如意郎君㖭！不過我自己都未搵到！」其後大家笑指家燕姐不要太揀擇，她又笑說：「我一定會揀，揀男朋友一定唔可以咁囉唆，就算成個星期見唔到都唔會投訴。」不過家燕姐笑稱不用其他人介紹：「我有好多，我要啲鍾意睇戲、唱歌同跳舞，但係錢唔係最重要，我唔係好使錢。」採訪、攝影：盧妹