第一代岡本女郎江嘉敏（Kaman）早前為麥曦茵執導的微電影MV《學習浪漫》擔任女主角，與歌手曹震豪合作，據知兩人戲假情真，交往當中。情人節剛過，MV內的情節非常應景。劇情講述Kaman不滿男友於情人節的安排，在街頭大發脾氣，曹震豪亦發火說：「問你食乜又話冇所謂，同你去食壽司又話『我唔食生冷嘢』，食韓國嘢又話上星期至食完，打邊爐又話兩個人嗌唔到啲乜！」似曾相識的內容，是不少受盡氣的港男心聲，故事當然最後甜蜜收場，男方𠱁番Kaman。撰文：李森