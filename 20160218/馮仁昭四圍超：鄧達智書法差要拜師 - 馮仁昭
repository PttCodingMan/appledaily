時裝設計師鄧達智（William）噚日喺中央圖書館出席羅澄波書法展開幕禮，William話自己書法一直都好差，認識咗羅校長幾年，過年前忙完私房菜餐廳嘅手尾，終於下定決心上堂學書法，仲自嘲係個老學生㖭，講到會唔會將書法放喺設計上面？William話：「都希望，曾經有人問我點解要用九龍皇帝啲字？你啲字都夠衰。」撰文：馮仁昭