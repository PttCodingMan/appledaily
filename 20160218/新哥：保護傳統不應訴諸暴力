【本土特色】初一旺角騷亂，有指源於當局極力掃蕩打壓無牌熟食小販。腸粉大王新哥說，理解後生一輩望保護傳統、抗拒打壓，但始終認為當晚出手太暴力、太激烈，「可以鬧、可以出口，但唔好出手……即使係幫小販，傷到人，個心都唔舒服」。新哥年廿九晚、初一凌晨在桂林街擺檔，最終協助其開檔的劉小麗與小販車都被警察、食環署職員帶走。初一晚上新哥轉戰旺角，卻遇上震撼全港的騷亂事件，警棍亂舞、磚頭橫飛。新哥說當晚示威者群情洶湧，反抗力度太激烈，不贊成將理念訴諸肢體暴力，但理解他們有理念、有訴求，「佢哋（示威者）有佢哋嘅諗法，新年想食吓嘢都要俾人趕走。周一嶽（前衞生福利及食物局局長）年代都會拉，但鬆少少，𠵱家過年嗰幾日都唔畀開檔，係太過份」。新哥指，新春期間小販攤檔匯集成群，猶如平民夜總會，香港人只想「開心吓、熱鬧吓」，一年一次「掃街」尋回懷舊香港風味，不少父母都願帶同孩子細味上一代人的集體回憶，望政府正視小販生存空間，不要趕盡殺絕，令本土特色消失於無形。■記者馬志剛