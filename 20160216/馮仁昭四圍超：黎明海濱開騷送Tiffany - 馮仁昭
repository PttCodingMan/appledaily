黎明上星期喺巴士買咗個車身廣告，宣佈4月28日開演唱會，但又冇講喺邊度開同點買飛，噚日佢公司終於喺facebook開咗個專頁公佈多啲資料喇，專頁指個騷會一連六日喺中環海濱長廊舉行，為咗配合4D立體視覺同埋環迴立體聲效果，到時仲會搭建一個巨型恒溫帳篷，每場容納到4,500位觀眾，而每名觀眾仲可以攞到贊助商送出嘅Tiffany & Co.小禮物。撰文：馮仁昭