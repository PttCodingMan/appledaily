【本報訊】三聯書店的物流公司去年中收到兩封恐嚇信，內容揚言要「炸散幫共產黨宣傳嘅工具」，又威嚇物流員工「你哋班搬書佬咪X去搬由左報出嘅所有書籍，我會炸咗你哋個貨倉，再炸存在於地球嘅左報報社」。由於信內夾附郵局收據，警方拘捕一名倉務員，他昨承認兩項刑事恐嚇罪，還柙候懲。
「再賣撐共書燒分店」

被告黎偉漢（28歲）昨在粉嶺裁判法院認罪，即於去年5月13日威脅香港聯合書刊物流有限公司職員，稱會炸毀三聯書店及物流公司的貨倉，並放火燒三聯分店。辯方指被告在三聯書店購入書籍後發現破損，要求職員更換不果，感到「好嬲」，一時衝動犯案，未有考慮法律後果，強調從沒意圖炸毀貨倉及火燒分店。被告此時搶白說：「我係初犯㗎，唔好判我坐監呀，唔該！」裁判官指案情嚴重，一般會判監，但認為被告行為異常，質疑其精神狀態，遂將他還柙至本月29日，索取背景及兩份精神科醫生報告後判刑。案情指物流公司文員去年5月13日收到兩封信，其中一封內含6張政府職位空缺廣告，被告在其中一廣告單張內聲言要炸貨倉及左報報社，更提醒大埔物流倉的職員「務必小心自己份工，同埋自己條命」，若與貨倉同葬「做陪死鬼就冤枉啦！係唔係呢？」被告更在另一信件寫上「你哋再繼續賣D撐共書我就燒XX晒關於你哋分店，搞到你哋做唔成生意」，及夾附一張何文田郵政局5月11日的收據，要求三聯退錢。警方從閉路電視發現被告在簽發收據當日曾在郵局出現，勞工處職員亦認得被告時常到勞工處找工作。案件編號：FLCC597/16■記者楊思雅