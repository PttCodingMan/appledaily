買USB手指時，唔知大家有冇留意到它們的抄寫速度？如果你只是間唔中抄吓資料，時間唔係你考慮的問題，以下討論內容可以完全忽略；不過如果你如記者一樣，經常要抄寫以GB計算的大型檔案，Verbatim這款剛返的Vx400 USB3.0手指，你真係值得考慮，因為它的抄寫表現，完全直迫SSD硬碟！暫時新貨抵埗有兩個不同容量，入門級是128GB容量（$388），讀速達400MB/s、寫速達200MB/s，極速版本為256GB，讀速達400MB/s、寫速達300MB/s。可能睇數字未必能知道佢有多快，就以上代的USB3.1手指作比較，它就是由Kingston推出的HyperX Savage，128GB（$650）、256GB（$890）及512GB（$1,650）容量，讀寫速度為350MB/s、250MB/s，無論在價錢及讀寫速度上，Vx400都稍稍贏了一個馬鼻。再數下去，第三位的就要數到SanDisk Extreme PRO USB 3.0 Flash Drive了，暫時腦場內只找到128GB型號（$570），讀寫速度分別為260MB/s、240MB/s。
查詢：展昇（深水埗黃金商場地面42至44號鋪）記者、攝影：朱崇德