中岸水手在周日澳職到訪阿德萊德聯時，雖然有星級主力路爾斯加西亞刑滿復出，奈何球隊實在太弱；相反，阿聯有好幾名主力復出，並且在今季越踢越好，一於信他們可大勝一場，捧[-1]的阿聯開「主勝」。
L加西亞獨力難支
中岸水手今季表現令人失望，目前在澳職聯賽榜敬陪末席，雖然他們在一月中引入了前利物浦球星路爾斯加西亞，而這名37歲西班牙中場亦「有貨交」，但始終獨力難支。周日到訪阿聯時，就算水手有路爾斯加西亞及另一中場米治柯士甸刑滿復出，以球隊今季聯賽作客只得一勝一和九負的成績，仍難看好。阿德萊德聯今季換上阿摩執教，在季初仍未「摸熟」球隊時，試過聯賽連續八場不勝；不過，球隊之後就越踢越好，近11場聯賽八勝兩和一負，其中迪捷特及布魯士卡馬奧都腳風頗順。今迎水手時，阿聯更有後衞佐敦艾斯停賽期滿復出，加上中前場主力柏保路山齊士（圖）及卡路斯卡均傷癒復出，陣容頗為完整，有力在主場取得大勝，開[-1]的「主勝」絕對冇難度。文：青蛙仔　