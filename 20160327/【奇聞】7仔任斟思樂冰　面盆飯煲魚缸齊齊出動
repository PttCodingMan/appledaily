思樂冰應該冇乜人未飲過，但最誇張試過一次飲幾多杯？為慶祝思樂冰50周年，美國7-11於上周五及六（18及19日）舉行了「Bring Your Own Cup Day」，顧客只要付1.5美元，就能將思樂冰斟滿自攜的容器。雖然商店規定容器必須清潔、不漏水及能放得入宣傳板上的大窿，但顧客一於少理，有咁大帶咁大，有咁誇得咁誇，沖涼盆、飯煲、獎盃、魚缸……乜都有！呢個活動真係挑戰人類創意極限。唔知香港7仔幾時先會搞番次呢？
圖片來源：互聯網記者：黃子配