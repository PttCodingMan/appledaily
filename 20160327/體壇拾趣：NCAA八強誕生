經過上周五四場16強賽，NCAA男籃八強已經全部誕生；最激嗰場一定係雪城鬥岡薩加，下半場最後四秒岡薩加落後一分，後衞J柏堅斯（Josh Perkins）中距離跳射，但就俾雪城前鋒利登（Tyler Lydon）清脆咁封阻，利登之後仲博到犯規，射入埋兩個罰球，最終以63:60氣走岡薩加殺入八強，不過周日就要惡鬥一號種籽維珍尼亞，更加唔易應付。