西班牙華倫西亞當地有個傳統節日「火節」法雅節（Las Fallas），啱啱喺上星期完結，而壓軸高潮活動，就係聞名嘅燒木偶──將所有法雅人偶燒晒佢；有部份人就會整啲唔鍾意嘅人，一把火燒咗佢洩憤。西甲球隊華倫西亞近期戰績又唔多理想，輸吓輸吓，𠵱家距離降班線只係得六分，自然有唔少球迷對教練加利尼維利勁不滿，所以喺法雅節被燒嘅人偶，又點會冇加利佬份呢。