歌手江海迦（AGA）噚日去到馬鞍山，出席新城電台舉辦嘅「新城Busking Live@音樂現場」活動，分享演出街頭音樂經驗，AGA話羨慕𠵱家新一代多咗唔少演出場地。對於TVB同環球唱片傾合約尚未能達成共識一事，AGA噚日話：「每間公司都有自己嘅原則，我尊重公司決定，交畀公司處理，每個平台都好緊要。」AGA又透露，將會同ViuTV合作拍攝音樂特輯。撰文：馮仁昭