港視老闆王維基擬參加9月立法會選舉，政綱是要「換特首」。ViuTV新節目亦食正話題，前日播出首集《同2047特首上學去》，五位「小學雞」馬浚偉、卓韻芝、鄒凱光及Robynn & Kendy各被分配到不同小學做五年級插班生，直踩校園尋找2047年的未來特首。馬浚偉等五位插班生除要準備返學的校服、書包、文具等必需品外，還一起討論特首應有的六項潛質，包括個人修養、領導能力、兩性關係（溝通技巧）、金錢觀念、防禦能力及主觀性。獲分配到天水圍返學的鄒凱光，被問到現任特首梁振英具備哪方面條件，他昨日在電話中哈哈大笑幾聲之後再說：「如果有就天下太平，咁就歌頌呢六個潛質，要學習呢六個啦。我本來都想講兩性關係，但諗一諗，佢兩性關係都好似唔係處理得好好，完全一下都冇喎。」
坤哥30年後有份選
可會覺特首辦事主觀？鄒凱光說：「佢嗰種主觀性，唔係強嗰個主觀性，係固執喎，如果你覺得固執都係主觀性就係主觀性啦。」今次接觸的小朋友，又有沒有做未來特首的潛質呢？鄒凱光說：「可喜係佢哋仲好天真，有份赤子之心，但世界變得好快，唔知過多2、30年係咪興坤哥（吳業坤）做特首呢！」節目中，鄒凱光接觸很多跨境學童，還跟一位住在深圳的小朋友一起返、放學，他說：「小朋友每日五點起身，屋企人揸車送去火車站，然後再坐火車，過關又唔係暢通無阻，返學都用咗兩個鐘。對我嚟講梗係辛苦啦，但小朋友就唔覺，佢話每周六或日，有一個鐘頭時間睇Running Man（內地版《奔跑吧！兄弟》），主要睇Angelababy啦。但大人角度，就梗係覺得『使唔使呀』，但呢個年代就係咁，所以決定唔生囉。」採訪：嵐山