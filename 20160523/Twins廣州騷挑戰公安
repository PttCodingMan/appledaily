Twins前晚在廣州舉行巡唱，適逢今年5月是她們成立15周年紀念，開騷時觀眾興奮大合唱，不少歌迷起身跳舞被場內的公安和保安阻止，Twins在台上忍不住幫口：「我哋難得15周年大派對嘛，唔好理咁多，大家一齊起身跳舞啦！如果佢哋唔畀你企，你咪扮坐低後再起身囉！」完騷後蔡卓妍（阿Sa）說：「眨吓眼就15年，好開心阿嬌（鍾欣潼）一直喺身邊，同我度過好多日子。」阿嬌則說：「呢15年我最想同阿Sa講──我愛你！」至於大膽挑戰公安叫歌迷起身跳舞，最近才發生劉亦菲被狂迷抱跌事件，阿Sa笑言：「唔驚啦，難得15年，我都試過被男歌迷衝上台呀，好彩助手眼快拉走佢。」阿嬌則指粉絲好乖，所以好放心。撰文：皓騫