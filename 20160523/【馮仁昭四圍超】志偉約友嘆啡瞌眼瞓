曾志偉（左）日前晏晝3點幾，現身銅鑼灣利園商場，當時見佢個樣有啲迷惘，周圍望咗一陣，似乎唔太熟路咁，左搵右搵之後，佢就上咗二樓一間餐廳，原來佢約咗一對男女朋友嘆咖啡。志偉一坐低，對方就講唔停，聽到佢哋係用普通話對答，唔知係咪內容太沉悶，志偉個樣開始眼瞓，仲越坐越低，就快瞓着咁滯，最後三人都傾咗好耐至離開餐廳。撰文：馮仁昭