喺上周六蘇足盃，喜伯年以3:2擊敗格拉斯哥流浪，114年以嚟首次捧盃，對已經106歲嘅老球迷森馬天尼斯嚟講，份外有意思，因為森伯已經捧咗喜伯年74年，但之前入場捧喜軍，都總係失望而回，估唔到今次就得咗！不過，可能喜伯年球迷興奮得滯，喺賽後湧晒入咸圃頓球場，而格流球迷亦有樣學樣，終於變成球迷毆鬥（圖），據報唔少格流球員亦中招㖭。