國際拳擊總會（AIBA）喺周二宣佈，八月舉行嘅里約奧運男子拳擊比賽中，所有選手都唔可以再戴頭盔；觀眾睇見拳拳到肉當然刺激啲啦，而AIBA主席吳經國近日仲向37歲嘅帕奎奧發出邀請，希望呢位菲律賓拳王都可以出戰里奧，令賽事更有睇頭。不過，要一班業餘選手喺冇頭盔嘅情況下，對住成班受專業訓練嘅拳手，可能開賽唔使幾耐就俾人K.O.呀！