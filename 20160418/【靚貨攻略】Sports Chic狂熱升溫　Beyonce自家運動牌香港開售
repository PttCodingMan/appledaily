近日外國時尚雜誌狂煲Beyonce的自家運動牌Ivy Park，系列誠意十足，由專業運動leggings到簡單有型t-shirt近200款產品.平常香港總係慢一頭半個月先有貨，但今次特別在香港Zalora已經買到，可與英美潮人爭飲頭啖湯。
品牌價格定位不算低，與Nike、Adidas等售價相近，雖然網購有得refund，但買前做定research先最醒。美國《USA today》記者Cara Ann Kelly就話leggings品質最好，運動背心質地柔軟價格相宜亦推薦選購，另外運動外套剪裁算修身，品質不俗，但單車褲剪裁就麻麻，並不抵買。美國《Essence》就話corded 04款?衣最潮最型，廣告中Beyonce身穿的彈性bodysuit設計最獨特，但總體來說不算破格。記者就認為價格偏貴，不少褲款如果冇Beyonce靚臀，真係好難carry而不失霸氣，t-shirt、衛衣等偏向安全款，少了點驚喜，不過既然是天后出品也但試無妨。記者：楊麗珊