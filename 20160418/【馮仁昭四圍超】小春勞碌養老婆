陳小春、鄭伊健、謝天華、錢嘉樂同林曉峰前晚喺北京舉行「歲月友情演唱會」，應采兒帶晒螢光棒，為老公小春打氣。小春透露幾位古惑佬喺9月會拍一部由錢嘉樂執導嘅電影，佢自己就計劃下年開個唱，小春話咁勤力係因為有老婆同仔，所以要有番啲責任感孭起頭家。小春又自嘲唔識投資，屋企所有事務都交畀老婆話事，笑言自己專心做好隻牛賺錢就得。撰文：馮仁昭