ViuTV真人騷《G-1格鬥會》是非停不了，昨晚播出一集輪到鄧穎芝出場，下午她在社交網爆seed揞名怒插黎美言（Winkie）：「大家都係人哋個女，已經㩒住嚟打，其實真係唔使去到咁盡，夠贏你咪得囉，有人性有惻隱之心咪就一就囉。」鄧穎芝數臭對方自製是非：「佢鏡頭後對其他對手不公平的行為，扭曲事實借人做新聞……唔鍾意佢就梗㗎喇，但最大原因係我身邊好多幕前幕後朋友都曾經因為佢而好唔開心，甚至有情緒問題困擾。」Winkie的HotCha舊隊友Crystal和Regen都給like，本報向鄧穎芝求證是否鬧Winkie，她回覆：「講番個感受啫。」採訪：皓騫