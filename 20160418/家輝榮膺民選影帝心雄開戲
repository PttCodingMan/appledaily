今年金像獎曲終人散，但旺角一個廣場昨日舉辦名為「第二屆全民投選電影金影獎頒獎禮」，出席領獎的嘉賓包括張家輝、劉心悠及王宗堯，曾奪香港電影導演會新晉演員獎的連詩雅，昨日負責演唱助興。昨日共頒發4個獎項，落選今屆金像獎最佳女主角的楊千嬅，憑《五個小孩的校長》成網民投選影后，不過因千嬅未有到場，故由戲中五位小演員代領獎座。而張家輝、劉心悠及王宗堯則分別憑《陀地驅魔人》、《小姐誘心》、《壹獄壹世界：高登闊少踎監日記》奪得「我最喜愛香港電影男主角」、「我最喜愛電影女神」及「我最喜愛電影男神」。獲女神獎的心悠表示，不希望觀眾只覺得她靚而局限了角色，又透露想拍打戲，或者要用肢體語言演的角色，她又說同時想學剪接：「都有慢慢學，想剪一個大家睇唔明嘅結局出嚟。」
搵影帝做剪接
此時身旁的家輝爆了一件趣事，表示有人找同名的金像獎得獎剪接師張嘉輝，卻打錯電話給他，他笑說：「嗰個人話有個尾期錢未畀我，問我係咪『張嘉輝』，我就答佢我係『張家輝』呀，後來嗰個人可能知道打錯就收咗線，早知我畀戶口號碼佢先啦！」對於《陀》片被認同，家輝坦言開心，亦知最近有人將電影放上網，他說：「其實部戲啱啱喺香港上嗰時個心好雄，好有衝動想拍續集，之後忙搞其他嘢就冷卻咗，近日又多心想開，不過都仲有好多嘢諗緊。」採訪：馬建華攝影：陳順禎