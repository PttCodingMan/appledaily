搵毛記電視「腦細」林日曦做「人人問腦細」，最初他用短訊推搪了，終於等到他落叠應承，記者在將軍澳搜羅毛迷各種古怪問題，面對一班廢青廢中踴躍發問，他表示自己最出名的運動是un腳，寸爆梁振英的午餐游水論。林日曦卻嫌：「我覺得問題太過冇公共性！」他表示想睇「人人問梁振英」，腦細最想知道：「我下次喺機場遇到麻煩，可唔可以call佢幫幫手？」