【本報訊】梁特涉濫權的行李門事件惹來市民聚集機場抗議，連前港區人大代表兼前立法會議員、因愛跳傘而有「飛天朱」外號的朱幼麟（圖）亦參與靜坐，他踢爆事發時與梁振英通電的航空公司女職員「講到喊」，指是徹頭徹尾的濫權事件，呼籲大家追究到底，「我唔想再有一個人同特權傾電話之後流眼淚」。
籲追究到底「消滅源頭」

年過7旬的朱昨下午3時到機場，參與近3小時的集會及遊行，更在台上發言，質疑事件有人濫用特權，「聽咗保安局長、民航處長講嘅嘢，令我更懷疑係咪？」他指不接受再有香港人於有特權陰影下不敢站出來說真話。朱台上爆料指，事發時與梁通電的航空公司女職員「講到喊」，但該名職員未被停職，而當時航空公司曾反建議可代梁頌昕將行李送到三藩市，卻被拒絕，「史丹福大學離機場咁近都唔肯，唔係想用特權係乜？」又指國泰向涉事5至6名職員下封口令，令職員面對巨大壓力。朱呼籲大家追究到底，不能容忍白色恐怖，「有冇人濫用特權，希望同大家一齊搵到濫用特權嘅源頭，消滅呢個源頭」；又引用國歌指自己「不願做奴隸嘅人民，𠵱家起來嘅時間到嘞」。
空勤人員總工會總幹事吳敏兒稱，相信朱所講涉事職員傾到喊一事「相信佢講得真確性都幾高，戥嗰個同事慘，佢有苦自己知，受咗壓又唔可以公然講，公司又叫佢唔好亂講嘢」，她呼籲該職員盡快與空總聯絡。身穿蜘蛛俠裝束到場、不願透露姓名的機組人員卻爆出另一版本，他透過朋友認識與梁通電話的女職員，指事後她被解僱。他指穿戲服抗議是要諷刺超級英雄亦要經安檢上機，特首女兒可獲豁免是不合理。國泰回覆稱，有指涉事職員被辭退的傳聞毫無根據，就其他言論及個別事件，恕不評論。■記者鍾雅宜