三心兩意，人之天性。食塊扒，又要大塊又要唔過火，只落鹽和胡椒又嫌悶，好難滿足。如心艾朗酒店forte推出半自助晚餐，諗到一次推出十二款肉扒醬汁，比較特別的芒果芥末籽汁、番茄伏特加汁、意式XO醬，還有幾款芥末和海鹽選擇。切一角點一款醬汁，得；整塊用同一款醬汁，又得。主菜可以選牛扒、羊扒以外，又有鮟鱇魚扒、豆腐千層，食肉食素都有得揀。主菜以外，生蠔、蟹腳、魚生等等都任食，適唔適合三心兩意嘅你？記者：李聰