連續兩屆奧運包攬100米、200米同4x100米接力金牌嘅牙買加飛人保特，周二話希望喺今夏里約熱內盧奧運第三度贏晒呢三項，仲話要喺19秒內跑完200米，打破自己喺2009年世錦賽19秒19嘅世績！另外，里奧再有負面消息，國際體操聯會就投訴今月嘅奧運測試賽多次出現停電、計分系統故障等問題，奧委會主席就話奧運開幕前會解決問題喎。