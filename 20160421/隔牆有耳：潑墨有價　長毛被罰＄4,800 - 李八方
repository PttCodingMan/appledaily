立法會財委會早前審議高鐵追加撥款期間，社民連梁國雄向主席台潑墨汁（圖），有秘書處職員嘅衣服同會議室地毯都中招。立法會行管會噚日向長毛發信，話極度關注有關違規行為，不僅損毀行管會財物，亦令議員同公職人員受傷及感到人身安全受威脅，故認為要向佢作警告，嚴正要求不可再次作出任何導致秘書處職員及與會人士身體受傷、及令行管會財物受損嘅行為，仲要佢支付4,800元，用於清洗或更換被弄污物品嘅費用。長毛同八方講，示威抗爭係議會過程一部分，所以不應被索取額外金錢，佢會同曾鈺成商討，先決定支付幾多罰款，又笑言信件警告佢唔好做同樣嘅事係「想鼓勵我有創意」。 