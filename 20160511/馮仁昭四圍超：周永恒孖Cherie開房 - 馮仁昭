周永恒（Roy）前年因背妻趙頌茹偷嗒𡃁模劉依靜（Ruby），再被揭打妻，離婚手續仲搞緊，但佢身邊女伴就成日換畫，最近就帶34D新𡃁模黃芊詠（Cherie）出席公開場合，噚日有周刊指佢同Cherie去開房。報道話佢哋同一個男友人喺尖沙嘴天文台道傾完偈，二人就行咗去紅磡海灣軒海景酒店，其間有路人認得出Roy，仲忍唔住話佢係世紀賤男㖭。撰文：馮仁昭