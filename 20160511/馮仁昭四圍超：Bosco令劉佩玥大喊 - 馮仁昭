黃宗澤（Bosco）前晚同大台小花劉佩玥（Moon）喺街頭拍一場嗌交戲，Bosco未埋位就好輕鬆喺附近名店睇櫥窗，而阿Moon就好凝重咁培養情緒。Moon就追住Bosco一路喊一路道歉，又捉實對方手臂等，都唔見Bosco領情，仲拂袖走咗去。之後Moon就一個人跪喺街頭嚎哭，就算NG停機，啲工作人員幫佢整理頭髮時，佢都繼續喊保持住情緒，都幾入戲。撰文：馮仁昭