關楚耀（Kelvin）昨日於旺角出席運動服品牌Le Coq Sportif 2016的新品發佈會，正忙於在內地拍攝真人騷《百萬挑戰》的他透露嘗試不同職業：「上一次以為好彩唔使做農夫，點知抽中做漁夫，都辛苦，起初以為自己鍾意出海、曬太陽，諗住OK，但係完全兩回事，要撒網、之後又要分類，全身腥味。」問有否在船上小解？他笑笑口說：「忙到冇時間去，之前拍戲喺山區都有嘅，𠵱家好難避，周圍都可以有鏡頭，要執生。」問到女友Miu Kim有否同行？Kelvin說：「我做嘢，佢冇陪我，佢好好，好放心，我哋感情好穩定。」提到Kelvin所屬的一眾娛樂財政被指有問題，他說：「呢個係謠言，我入咗公司半年，每個月都有糧出，運作正常，一路都冇問題。」採訪、攝影：羅慧敏