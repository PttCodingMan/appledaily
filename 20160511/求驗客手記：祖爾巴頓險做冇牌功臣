新鮮出爐英冠冠軍般尼，佢哋嘅球員喺星期一終獲頒冠軍獎盃同獎牌，點知當選為般尼本季最佳球員嘅中場祖爾巴頓竟然冇牌！其實，般尼係應該喺上周六英冠煞科戰作客勝查爾頓時捧盃嘅，但英冠有條例話冠軍隊唔可以喺客場捧盃，所以星期一先正式進行頒獎禮；而賽會同般尼講只會有25塊獎牌，但般尼就叫咗27個球員去。去到最後得番一塊牌時，賽會職員堅持要畀湯希頓，因為佢係隊長，咁所以巴頓同埋後衞達高斯基就冇牌攞，好彩有關方面從善如流，冇釀成「關公」災難，巴頓同達高斯基之後都補攞番獎牌。