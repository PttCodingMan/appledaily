【本報訊】遵理學校通識科補習導師Oscar Ma被指與女學生發生性關係並「𡁻完鬆」，男方否認並報警，遵理創辦人梁賀琪起初也質疑Oscar遭抹黑。惟涉事女生前晚上載影片，展示疑與男導師的情慾私訊，以證事件屬實。遵理昨凌晨轉軚發聲明，指網上出現更具說服力的資料，決定成立獨立委員會調查，委員包括「高登CEO」林祖舜；Oscar Ma則即日起被停課。   補習導師戀上女學生並「𡁻完鬆」醜聞日前在高登討論區流傳。一名自稱應屆文憑試考生的女生稱，跟補習導師發生性關係，但被拒承認女友身份，更遭「𡁻完鬆」。其後討論區出現多幅疑是女學生與遵理通識科補習導師Oscar Ma的Whatsapp及facebook對話內容圖。其後Oscar Ma於fb多次直播矢口否認，更報警備案。
Oscar Ma即日起停課

疑是女事主前晚再在YouTube上載題為「真係最後，只係想證明返我冇講大話」短片，片長6分53秒，顯示疑與Oscar Ma的fb及WhatsApp情慾對話，以證明沒有改圖及內容真確，包括男方在對話中疑多次向女事主暗示提出性要求；片中也播出疑是Oscar Ma的錄音聲帶。疑是女事主在短片簡介中表示：「我認我犯賤，但至少我無講大話，講大話個（嗰）個唔係我，而係佢。唔好再繼續俾佢呃，咁都可以屈我造假既（嘅）話，我真係無野（嘢）好講。」短片曝光後，遵理學校創辦人梁賀琪也隨即改口，於其fb稱因網上出現更具說服力資料，校方決定成立獨立委員會調查事件，「我之前的言論如引起任何人的反感或不滿，於此真誠致歉」。遵理昨凌晨也透過fb發聲明，宣佈委任持有高登討論區的活現媒體行政總裁林祖舜、愛訊通集團創立人趙志洋及中文大學全球研究課程講師陳偉信組成調查委員會，於3至4日內審理有關證據及資料；Oscar Ma則即日起停課，直至調查完結及另行公佈為止。
「我都覺得奇怪點解會搵我！」林祖舜接受本報訪問時說，他跟梁賀琪相識，對方前晚邀請他加入委員會，相信因他熟悉資訊科技，且是高登討論區營運者，有助客觀分析事件來龍去脈，「當中有乜嘢人擺咗啲所謂evidence（證據）上去，去睇番件事到底可信度邊邊高啲」。對於疑是涉事女生上載短片的可信性，林不作評論，但指一般而言，影片的說服力較圖片強，「有圖有片有真相，一定有片大啲，圖易改啲吖嘛」。他指影片也可修改，但難度較圖片大，「破綻容易睇啲」，相對不容易作假。本報昨多次致電Oscar Ma但未能聯絡上。■記者王家文