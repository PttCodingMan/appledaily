清水心跳（圖）在今季日乙的表現不算特別好，但前線有弗到爆的大前元紀壓陣，周日迎戰德島漩渦仍可以秤先，讓半/一捧上盤。今季由日聯降班的心跳，頭12場聯賽只取得五勝四和三負，表現似乎未算太好，不過有大前元紀、鄭大世及米歇爾杜基等好手壓陣，實力有保證，其中曾外流德國效力杜塞爾多夫的大前元紀更狀態大勇，聯賽上陣12場入九球，有力攻破漩渦那條疲弱的防線。漩渦過去12場聯賽三勝兩和七負，表現差過心跳，而且在後衞阿歷士安東尼奧因傷缺陣，陣容不整，令人難以寄予厚望。同日大阪櫻花主場對升班馬山口雷法，雷法開季予人驚喜，過去12場聯賽錄得六勝三和三負，但說到實始終不及櫻花。櫻花前線有柿谷曜一朗、杉本健勇、般奴文尼希及列卡度山度士等好手壓陣，入球能力有保證，加上開季表現對辦，12戰取得七勝三和兩負，故有力贏波開出讓半/一的上盤。文：青蛙仔