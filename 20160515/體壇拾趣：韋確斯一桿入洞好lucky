高爾夫球四大滿貫賽之一嘅球員錦標賽上星期五進行第二日嘅賽事，領先嘅仍然係世界一哥戴爾。不過，呢日賽事嘅焦點就一定係美國嘅韋確斯，因為佢喺第17個洞嘅時候，竟然一桿入洞，而對上一次有球手成功喺呢個賽事嘅第17洞咁樣做，已經係西班牙名將占美尼斯喺2002年嘅事。29歲嘅韋確斯話：「我想試吓自己嘅運氣，估唔到真係成功咗，實在太令人興奮喇！」（now684台明日2:00am直播）