𠵱家啲節目有唔少新創意同大膽嘅新搞作，佢哋嘅大膽程度，可以話到咗百無禁忌嗰種。不過，佢哋有時都會怕啲嘢過咗火位，而cut咗唔敢出街。好似關仁最近聽聞「紙版」主持個節目，早排請咗「阿孖」上節目做嘉賓，講到圈中叻人嘅事，阿孖竟然爆響口話有朋友俾四圍吹水嘅「瘟神」呃咗10幾萬。本來節目揸弗人想將啲名出埋街，但最後都係怕俾當事人告，所以將成段對話剪晒唔敢出囉。撰文：關仁