前中國小姐趙哲妤（Uny）昨日被揭遭前男友騙財6位數字，加上跟有線主播合約完結，面對經濟困難，她被迫暫停學習唱歌及跳舞的演藝進修，變成失戀、失業、失財和失學，Uny更被發現要變賣名牌手袋解財困。Uny早年曾在尖沙嘴經營美甲店，生意不錯，記者昨日致電她，問到是否會專注搞好生意？Uny說：「美甲店之前賣咗畀人。」她封嘴避談被舊愛呃錢內情，只是大呻：「好慘呀，冇咗好多錢，努力自食其力，好彩除咗工作，最近炒外滙有斬獲。」Uny曾跟富豪才俊Jeff外遊爆緋聞，對方可有伸出援手？她忽然失憶：「唔記得咗Jeff係邊個，佢都唔會幫我。」採訪：楊定