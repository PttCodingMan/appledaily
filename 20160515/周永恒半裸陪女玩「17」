周永恒（Roy）因搭上小三與趙頌茹搞離婚，手續仍未辦妥，但Roy最近已另結新歡，新女友是擁34D身材的𡃁模黃芊詠（Cherie），兩人還經常在網上晒恩愛。日前有周刊指Roy與Cherie到酒店開房，昨日讀者鍾小姐爆料指Cherie大前日在「17」app疑似玩床上直播，Roy赤裸上身在Cherie身後整了一個OK手勢，雖然Cherie只得大頭樣，但兩人睡眼惺忪露出倦容。
Cherie昨在電話中否認影床照，她說：「係前晚搞直播，梳化嚟㗎，唔係床嚟，佢喺我屋企不嬲都唔着衫，但有着褲，我有着衫嘅。」另外，有指Roy脾氣狂躁，經常與Cherie吵架，不少網民到Roy的fb留言鬧爆，而Roy亦不示弱，將留言者的相cap圖進行大反擊，還爆粗挑釁說：「來吧！唔好X up。」採訪：嵐山