「槌仔幫」韋斯咸今季遇強越強，周六的英超到訪衞冕的車路士時，「藍戰士」態沉又無鬥志，但竟要讓半/一，必博槌仔幫下盤。（球賽編號：星期六25；now622台今日11:00pm直播）
車仔冇士氣兼殘陣

車路士雖然貴為衞冕英超之師，但今季令人失望，就算季中改由軒迪克臨時掌帥，但成績仍沒有太大的反彈，更相繼於歐聯及英足盃出局，目前在英超又只排第10位，落後第四位的曼城11分之多，下季極可能無法踢歐洲賽，士氣低落。在周六迎戰韋斯咸時，車路士更未能「夫添」，前鋒迪亞高哥斯達被罰停賽，今季大跌watt的中場夏薩特又因臀傷料無法上陣，就算隊長兼中堅泰利可以復出，亦幫不了多少。韋斯咸今季在比歷帶領下，表現叫人眼前一亮，目前在聯賽緊守第五位，其中皮耶更搶鏡非常。韋斯咸今季表現突出，主要因為對強隊時每每成功搶分，熱刺、曼城、利物浦、阿仙奴及車路士，今季都曾不敵韋斯咸，對強隊有一手，加上另一中場米查利安東尼奧近仗腳風甚順，絕對有力與藍戰士一戰。「讓球」韋斯咸受讓半/一，當然要下盤；而槌仔幫今役的客W更有五倍之好分，合心水的話亦不妨兼顧。文：吾中