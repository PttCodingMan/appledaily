添布頓（Tim Burton）呢個怪人，我真係好鍾意。雖然他近年幾齣怪戲包括《愛麗絲夢遊仙境》、《怪誕黑家族》評價唔多好，戲迷如我，都唔知失望咗幾多次，但看到他有新作，仍然會期待入場觀看，果真怪味相投。
《柏鳥小姐的童幻世界》（Miss Peregrine's Home for Peculiar Children）日前釋出港版預告。電影改編自作家Ransom Riggs的同名奇幻童書。戲中的孤兒院個個小孩天生異稟，有人識隱形，有人識飛，有人用後腦食嘢，異類大觀園也。故事講少年Jacob意外去到英國威爾斯一座破落孤兒院。這裏冇人「正常」，也即是冇人「不正常」，總之不為外界接納的小孩都可以無憂快樂地生活，而Jacob原來身負保護小孩的使命！飾演孤兒院長Miss Peregrine的是《怪誕黑家族》冷艷舊拍檔Eva Green；Jacob則是由曾演出《雨果的巴黎奇幻歷險》（Hugo）的Asa Butterfield擔當。電影還有神級演員Judi Dench及Samuel Jackson坐鎮，將於9月在港上映。香港版預告： https://www.youtube.com/watch?v=6iGq0AuUlGg 記者：葉青霞資料來源：二十世紀福斯影片