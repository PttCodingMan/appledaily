百億郭家一向低調，郭燕光性格開朗，講到爸爸郭鶴年、家人，一樣大大方方，阿爸怎看堂堂千金小姐賣舊衫？她說：「爸爸其實唔明白，佢對technology同fashion都麻麻哋了解，佢𠵱家都係冇email，亦冇SMS，佢都係留口訊、打電話，或者send fax畀秘書，等秘書用email通知我哋，佢對網上服裝冇乜概念，但好支持我做自己嘅選擇。」
Yen早前去米蘭巴黎時裝周，買貨、搬貨，回程120kg行李幾個人搬，連手腕都扭傷，阿爸當然心痛。她指爸爸教路三招生意經：一）保重身體；二）請員工可靠重要過叻仔；三）想像壞人來了。知己知彼，更要想像最差，她說：「佢講，做任何生意，都要想像自己為最奸嘅customer、想害你間公司，有啲乜way to cheat，你要諗定先。」