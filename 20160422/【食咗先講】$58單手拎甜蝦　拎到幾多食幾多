最近香港有唔少日式餐廳都推出各式各樣優惠。繼早前旺角鳴門推出嘅平價「三色海膽飯」後，今次位於大坑嘅浜燒大將又推出甜蝦刺身優惠。客人只需畀$58，就可以單手喺新鮮蝦堆任拎甜蝦，拎到幾多食幾多。負責人話，暫時最高紀錄係拎到18隻，除開一隻唔使$4。店舖會提供兩重手套畀客人，咁就唔驚「撈蝦」時會拮親手。想試嘅，記得call定手大嘅朋友仔一齊去喇！浜燒大將地址：大坑京街8號地下記者：黃映嫚資料來源：facebook