負責香港事務的人大委員長張德江下月訪港，不少人猜測張會否對特首跑馬仔有所示意。有政界中人說，聽聞張此行只會對特首梁振英連任問題作全面審視及聽意見，未必表態，但他又聽聞疑似有意落場參選的政治人物已開始私下找人埋班，甚至開出條件「利誘」加盟。該政界人士聽聞，其中一名盛傳想跑馬仔的黑馬，私下約見有份量及有民望人士尋求支持參選，甚至加入其團隊，更聽聞這名黑馬約見一名民望高兼受建制、泛民中人尊重的政界重量級人物，欲尋求支持甚至加入其團隊，遂向對方開條件，一旦黑馬當選，就會任命該重量級人物做其智囊，大可做中央政策組首席顧問。季陶追問該政界人士，那名政界重量級人物有沒有答應？該政界人士笑言，對方既有一定份量，中央又未就跑馬仔表態，「再加埋中央政策組首席顧問呢啲位太低，人哋點會答應！」但從該傳聞可見，疑似有意落場選特首的黑馬，就算中央未表態，也開始做熱身準備，因為政界一直流傳，中央對下屆特首人選要求，不單看個人，也看其班底，而且要確定班底人選是否真的答允加盟，「唔想再出現選之前就同中央講，有好多猛人肯入政府，當選後先發現好多人選根本冇答應入政府」，故有心落場人士自然要提早埋班，因有份量的政治人物實在有限。季陶周一、三、五刊出