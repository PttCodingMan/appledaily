草蜢三子早前上老友伍詠薇替有線主持的新節目《伍姑娘真識食》，蔡一智自爆與弟弟蔡一傑及老友蘇志威多年來常有爭吵，因為三個人的性格完全不同，更笑言爭吵似一日三餐，有時還會有消夜，但鬧完就無事。蔡一傑則控訴蘇志威當年隱瞞結婚，他說：「有次我哋一齊去美國，佢竟然喺當地結咗婚都唔話畀我哋知，之後喺我哋面前展示隻結婚戒指，我哋先知。」然後傑仔又與蘇志威爆阿智瘀事，蘇志威笑說：「佢好鍾意買嘢，但買咗又唔着，有次開演唱會，佢搵番一對全新嘅鞋着上台，點知跳跳吓舞有個黑影飛咗去觀眾席，原來係佢甩咗鞋底，笑到我同蔡一傑唱唔到歌。」撰文：小米