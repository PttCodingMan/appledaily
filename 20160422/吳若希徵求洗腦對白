吳若希昨日在商台接受訪問時指被最近人氣急升的吳業坤搶去不少工作，所以放假兩個星期只可以待在家中做宅女，她笑說：「吳業坤搶晒啲嘢做，我唔夠佢爭，人哋𠵱家好紅。」然而，假期過後吳若希下月又要再投入工作，她說：「要先同許廷鏗同埋胡鴻鈞去台灣拍真人騷節目，然後就再到韓國，拍新一輯《街頭魔法王》。」當年她憑着在節目內不停重複講「點解嘅？」和「巧得意呀！」搶去不少風頭，在全新一輯，她想公開徵求洗腦對白：「我遲啲就會喺網上公佈，向網民集思廣益，徵求啱用嘅對白。」採訪、攝影：曹家誠