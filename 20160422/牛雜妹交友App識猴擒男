黃芷晴、牛雜妹（李美琪）、狄易達前晚在西環華星客棧為Live網站做直播訪問。芷晴和牛雜妹兩個單身宅女最近成為好朋友，芷晴說：「我唔心急！不過過節會悶，好似情人節嗰啲都係同牛雜妹一齊過。」她們表示不會「爭食」，兩人喜歡不同類型的男仔，芷晴鍾意cute少少男仔，牛雜妹鍾意man少少類型。兩個超級宅女上星期在芷晴屋企傾通宵。牛雜妹表示曾經下載交友app識男仔，她說：「Download交友app識男仔，因為身邊有朋友識到真愛，點知收到好多神奇嘅回覆，例如印籍朋友、中年嘅朋友，佢哋唔係約我喺酒店見，就係即刻約我出街，我好奇怪點解人哋識到啲正經男仔，我識個啲就咁猴擒，佢哋見到我張相就忍唔住。」採訪、攝影：卓寶花