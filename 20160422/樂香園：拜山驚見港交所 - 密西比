清明時節，周日到柴灣拜山，身處長長的等車人龍，望著新巴營辦、以循環線模式來往柴灣站及柴灣墳場的巴士，猛然驚覺這麼快又一年。還記得上年清明節，正值港股大時代，孝子賢孫登山途中全在談論股市，如「𠵱家係咪仲買得㗎？」及「有冇股票仲升呀？」等話句此起彼落，說過不亦樂乎。今年在短短十數分鐘路程「竊聽」所得，「登山話題」回復正常，談天說地，不再談股市。跟基金界朋友說起經歷，朋友對這情況一點也不感意外。他說：「舊年今日，個個都係股神，是旦買隻都可以升到你唔信……個市舊年爆煲到𠵱家，雖然近排叫升返，但成交同氣氛完全唔掂，又點會有興趣？」朋友續說：「舊年可能係香港最多基金經理被炒嘅一年……好多基金經理都覺得衰得唔抵，輸咁多嘅主因，係因為個市俾中央扭曲咗，開頭無追貨先輸第一鋪，之後以為無事撈底，再輸多鋪，然後順其自然咁無左份工。」無奈。差點忘了說，來往柴灣站及柴灣墳場巴士，編號是「388」。密西比