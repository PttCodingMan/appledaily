楊愛瑾與拍拖九年的郭永淳本月底在香港註冊結婚，正式成為夫妻，雖然準新娘講明當日婚宴不會鋪張，但一對新人的親戚摯友好姊妹當然是被邀之列。Miki前Cookies隊友區文詩（Angela）昨在電話中表示：「收到Miki張喜帖啦，到時會折現畀cash做賀禮，其實我哋幾個冇乜嘢要負責，佢又冇姊妺團，亦冇玩新郎環節，之前我哋幾個去曼谷已經當係Miki婚前嘅單身派對，所以嗰日我哋人到就得。」吳雨霏就祝福兩位新人白頭到老，相親相愛，快點生BB，不過暫時未想到送甚麼賀禮給好友。至於剛分手的鄧麗欣就表示會出席當日婚禮，並祝福他們幸福快樂。採訪：王梓嫚