【本報訊】作為免費電視台，ViuTV的主要收入來源是廣告費，但綜合廣告界意見普遍認為，以實況綜藝節目為賣點的ViuTV開台前的聲勢，遠不及兩年前王維基的港視般浩大，廣告客戶多表示要「睇定啲先」才再決定是否落廣告。
指棄劇集市場吃虧

尼爾森早前公佈的「2016廣告預算調查」顯示，近60%的廣告客戶表示有意於ViuTV落廣告，更有22%客戶指會因而增加電視廣告的開支，但實際情況是ViuTV的廣告未見有搶爆情況。McCann & Spencer首席執行官黃光銳表示，不覺市場對ViuTV有很大期待，「絕對感覺唔到有當年港視嘅聲勢，初步睇（ViuTV）比較弱啲……王維基都有啲劇可sell（作賣點），新台一係睇規模，一係睇煞食嘅王牌節目，兩樣都未有」。另一廣告公司高層亦表示，ViuTV放棄劇集市場比較吃虧，「佢主打真人show嘅綜藝節目唔係唔好，但有幾多套《Running Man》呢？始終都係劇集最容易留住班觀眾」。她直言有向客戶推薦ViuTV，但多數的回應是：「等佢哋開咗台，睇吓市場反應先啦。」她又指，不論廣告公司或廣告商的高層都起碼30、40歲，傾向相信劇集才有收視保證。事實上，連ViuTV的台長魯庭暉都不願預測收視，黃光銳表示，「（ViuTV）開出嚟好似好另類，唔係冇生機，但另類做得好就難好多」。ViuTV早前向廣告商推銷資料，黃金時段每30秒廣告的基本收費為9,000元，較無綫翡翠台黃金時段平逾九成，不過黃光銳仍然嫌貴。他指免費電視始終被TVB壟斷，希望可再多些免費電視台出現，建議政府放寬免費電視牌照限制。■記者石永樂