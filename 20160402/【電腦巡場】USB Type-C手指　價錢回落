USB Type-C真係好鬼煩！之前大家買落的OTG記憶體手指完全唔啱用，再加上MacBook早期的貴價認證配件策略帶動，想搵隻平價Type-C手指係一件幾難的事。Transcend最近推出了一款JetFlash 890S的OTG手指，佢一邊係行全頭的USB 3.0/3.1，另一邊係為大家救急的USB Type-C而且價位開始到位，16GB/$70、32GB/$110及64GB/$180。不過大家買之前要留意！16GB畀我一定唔會買，首先容量細，唔抄得幾多嘢已經係一大問題，最重要係讀寫速度，16GB是讀速90MB/s、寫速15MB/s，而32GB及64GB版嘅係讀速90MB/s、寫速30MB/s！意即大容量版本的寫入檔案速度快咗一倍！而且見到容量越大，相對每GB的平均價錢會更低，建議大家購入前要多計數，並視乎自己實際需要。查詢：展昇（深水埗黃金商場地面42至44號舖）記者、攝影：朱崇德