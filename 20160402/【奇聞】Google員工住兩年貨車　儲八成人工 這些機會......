四月一日，今日係愚人節，但以下所講嘅嘢絕對唔係講笑，有人住係停車場，一家大細，仲要住咗兩年，咁就每月儲咗80%人工！原來又係出名福利好嘅Google員工，話說Pete D'Andrea兩年前獲Google總公司聘用，不過美國矽谷當地屋租勁貴，於是佢就決定將架私伙貨van改裝成自己屋企，停泊係Google職員停車場，老婆Kara同個囝囝仲一齊搬埋入去住，架貨車除咗塞得入張床，廚房、雪櫃同廁所馬桶都有，咁就每月80%人工就可以做積蓄了。其實佢唔係第一個Google員工住停車場，皆因Google總公司由浴室以至洗衣房等設備都有，所以啲員工至可以咁方便係樓下停車場住宿，唉，這些機會......資料來源：techinsider記者：余瑋