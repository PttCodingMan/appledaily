勇士前鋒伊古達拉（Andre Iguodala）趁住愚人節，竟然呃隊友伊斯利（Festus Ezeli）俾球隊炒魷！可能小AI都想做吓整蠱專家，所以佢都好大陣仗咁，一開始搵咗電台主持幫手錄咗段講伊斯利慘遭勇士解約嘅新聞，之後再嗌司機播畀伊斯利聽，同時仲搵埋教練卡爾（Steve Kerr）同史堤芬居里（Stephen Curry）等隊友向佢告別，真係嚇到伊斯利爭啲喊出嚟呀。