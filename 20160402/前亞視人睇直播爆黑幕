【本報訊】亞視熄機，《蘋果》動新聞昨晚邀請一眾亞視代表人物，包括林建明（沙姐）、歐錦棠、羅霖、劉錫賢、蔡國威和袁潔儀現身直播節目「真熄亞視Live」。臨別依依，潔儀最不捨：「我以為自己平復，但嗰刻嚟臨又係眼濕濕，好似親人走咗，原來都要時間去接受。」
袁潔儀：選美有幕後操縱

他們還分享了在亞視多年難忘事，沙姐笑說：「我最難忙呢幾日，因為不停咁為亞視幫報紙、雜誌、電視做訪問，多得佢唔少，佢執笠真係搞到我哋好忙，好難忘！」1991年亞姐冠軍羅霖和1989年亞姐袁潔儀選美改變一生，袁說：「我都覺得有選美黑幕，但人之常情，倒不如話識到幕後操縱嘅人好彩囉。」而歐錦棠亦大爆當年不忿事：「封小平入主後，有年台慶搞咗個豬肉獎，當年廣東十虎好好口碑，但都唔畀劇入圍，我最後call爆機都唔出席，𠵱家個獎都冇我名，雕番名都唔要。」另外，沙姐在昨晚無綫播出的《東張西望》爆肚說：「良性競爭先有進步，得一個台死得啦。」■記者戴彩煥