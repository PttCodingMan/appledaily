【甚少投保】今次時昌迷你倉發生大火，租客損失慘重，但隨時不獲賠償。消費者委員會去年進行調查發現，大部份迷你倉不保障客戶財物損失，即使出事的迷你倉有購買火險亦只限於樓宇結構。有專家建議市民應額外自購保險。國際專業保險諮詢協會會長羅少雄指出，一般情況下迷你倉公司只會為屬於公司的財物投保，亦會為員工購買保險，但未必會替客人寄存的物品投保。他說：「迷你倉擺啲乜都冇人知，迷你倉公司咁多顧客，如果公司投保，保險公司都未必肯做，因為好難衡量所有物品價值嚟賠償，最多可能賠都係賠一個上限金額，金額數目亦唔會多。」
涉疏忽可民事索償

羅建議顧客若租用迷你倉可自行購財物保險，「擺咗啲乜喺迷你倉，客戶可以證明，咁保險公司就會承保，一旦出事可以有賠償」。律師伍家賢稱迷你倉公司是否向客戶賠償損失，取決與顧客租倉的合約條款，即使表明不賠償顧客任何財物損失，但若損失是由公司疏忽引致，公司亦難辭其咎，客戶可民事索償。■記者黎國剛