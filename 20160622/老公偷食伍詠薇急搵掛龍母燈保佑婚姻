口裡說不，行動卻很誠實……47歲嘅伍詠薇(伍姑娘)下月就係佢同老公練海棠嘅結婚17周年，不過老公提早畀伍姑娘一個「驚喜」，早前被周刊影到佢同一個34D長髮女去睇戲、撐枱腳，兼揸七人車去南灣沙灘車廂相聚2粒鐘，事後伍姑娘表示要閂埋門瞭解吓，又承認片中人就係佢老公，更代老公道歉。昨日有周刊指，伍姑娘就去荃灣龍母廟求神保佑，掛龍母燈喺廟中間，據知係好友袁詠儀(靚靚)一向參拜龍母，伍姑娘亦都有隨行，未知係唔係好友靚靚教佢點keep住兩公婆份情咁恩愛!!!據知，龍母信仰源自肇慶悅城，相傳是育有五條小龍的老婦，屬水神之一。龍母信眾以女性為主，有龍母廟設有龍床，供神休息，不少信眾亦會撫摸床鋪，認為有求子功用（新聞連結： http://bit.ly/28KZlhX ）。而伍姑娘回覆《蘋果》話：「唔係因為呢件事掛，每年新年後就掛燈，一百個善信，係先到先得，龍母燈係可以保家宅平安、身體健康，我掛咗3、4年、唔關事呀，年年新年我去祈福，好多藝人都掛，我同阿靚（袁詠儀）係鐵腳。」