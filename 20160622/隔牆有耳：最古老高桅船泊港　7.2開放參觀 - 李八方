全球最古老嘅全帆高桅船之一、船身長57米嘅Sørlandet號嚟咗香港，香港係呢個學年最後一站，完咗就返鄉下挪威嘞！1927年製造嘅Sørlandet號，其實仲係一間海上學校，提供完整海事教育，過去89年接待過逾萬名年輕學生，香港成為今年嘅畢業場地。A+ World Academy校長Terry Davies話，𠵱家船上有14位學生，歡迎香港學生申請入讀。Sørlandet號𠵱家泊喺中環8號碼頭，7月2日有公眾參觀日，時間分4節，參觀者要買香港海事博物館入場券，每節登船人數最多50人，3歲以下小朋友冇得上船！船長Sture Erichsen話呀，已向海事處申請留港延長到8月中，等緊當局回覆，未來每星期都會有活動安排畀市民參觀。詳情可致電3713 2500查詢。