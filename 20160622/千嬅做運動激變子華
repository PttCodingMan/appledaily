楊千嬅、周汶錡和黃佩霞昨到銅鑼灣出席精品蛋糕旗艦店開幕，千嬅坦言希望明年實現追B大計，最近勤做運動，昨日她在社交網貼運動相，卻被網民笑似黃子華，千嬅說：「男人嚟㗎喎！係又唔拘，大家都叫華，可唔可以𢱑飛？我真係買唔到，之前喺演藝有人叫我影相，我都問佢有冇黃子華飛先？」活動上，千嬅指囝囝Torres有學音樂、跳舞，遺傳了她的表演慾，問到是否化身催谷媽咪？千嬅說：「香港教育制度係為考學校，我就想個仔有快樂童年，情緒質素好，學習先會好。」採訪：羅慧敏攝影：陳俊強