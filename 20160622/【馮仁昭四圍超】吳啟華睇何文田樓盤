吳啟華（右）最近頻頻出動睇樓，繼日前去奧海城睇西貢新樓盤逸瓏園，噚日又現身九龍灣MegaBox睇何文田皓畋示範單位，唔知佢揀啱心水未呢？啟華喺電話講：「研究吓啫，其實未定㗎，仲要考慮埋屋企人意向，人多有唔同地區喜好，好複雜，亦都有朋友勸我唔好買住，話年尾或明年樓市向淡，反正我又唔係好急要買，收集資料研究吓先。」撰文：馮仁昭