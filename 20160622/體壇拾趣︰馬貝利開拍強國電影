前紐約人、網隊後衞馬貝利（Stephon Marbury），2010年轉戰CBA效力北京之後，風生水起，幫球隊贏冠軍之外，佢更加放棄美國籍，入籍埋中國㖭。雖然CBA收「咧」，但馬貝利都大把嘢忙，日前佢就帶埋個仔返美國奧克蘭，睇NBA總決賽第七戰。馬貝利嘅真人騷式電影《紐約人在北京》亦正開拍，佢做番自己之餘，仲有吳尊、錦榮等明星做配角，夠晒綽頭。