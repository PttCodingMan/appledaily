劉青雲、古天樂、彭于晏等昨日跟導演陳木勝及洪金寶出席影視展，為電影《危城》宣傳。3位男主角手持皮鞭、手槍及大刀上台，古仔的小槍被司儀形容為短小精緻，古仔反駁說：「唔係大支就有用，我呢啲短小精悍。」在戲中善用皮鞭的青雲則被司儀指：「青雲條嘢有兩米長。」青雲亦抵死回應說：「呢啲係公開嘅秘密，仲熱嘅㖭。」青雲指練習皮鞭不難，最慘係跟他對打的演員。動作導演洪金寶接受訪問時透露：「青雲其實練習嘅時候打到自己最多，彭于晏好畀心機練，但係吊兒郎當，但講靚仔，彭于晏就唔及得我30年前。」另外，肥媽Maria Cordero亦在影視展內的攤位，宣傳以她的肖像卡通《肥媽廚房》。她表示透過卡通教曉小朋友一些飲食知識，她還叮囑製作人員千萬不能將自己畫瘦。採訪：張俊銘攝影：陳慧安