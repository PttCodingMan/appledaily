陸劍青同梁樂民合作執導嘅《寒戰II》噚日公佈咗電影片段，今集加入周潤發飾演議員，文詠珊演助理，其他參演嘅中台星包括周筆暢、楊佑寧同馬伊琍。承接上集有唔少動作場面外，最期待嘅就係郭富城舌戰梁家輝再次出現，上集劉德華所講嘅經典名句「非常時期用非常方法」，就俾發哥嘅「就算係非常時期，你都唔可以用非常方法」推翻，引伸香港嘅法治精神。撰文：馮仁昭