橫看成嶺側成峯，遠近高低各不同，同一個港股，同一個走勢，有人說是熊二反彈，有人說是牛一誕生，唔係爛gag，但願市場can fly one day！最近睇咗一個職業賭徒嘅訪問，玩嘅係德州撲克，佢話每鋪牌值博率都有數得計，去、唔去、加注，盡在掌握之中，雖然勝算增加，但過程非常沉悶，與人肉機械人無異。講到呢度，又係一個老生常談嘅哲學問學︰你想悶住贏定係好刺激咁輸？今日推介嘅泓富產託（808），可謂悶住贏嘅代表。2005年上市以來，每年均有穩定派息，近幾年更是有增無減，亦為股價屢創新高嘅原動力。泓富乃主打商廈嘅REIT，物業分佈在九龍東、北角、紅磡等，出租率一直保持在95%以上。去年租金調升率達16.3%，主要由觀塘創業街9號及海名軒物業續租帶動，管理層表示，今年續租物業比例達35%，加租能力有增無減。最新負債比率只有27.2%，與上限45%有一大段距離，意味夠晒銀彈擴軍。現階段仍有6厘息墊底，尋頂之旅有排玩。 唐牛 https://www.facebook.com/tongcow88 本欄逢周二、四刊出