【本報訊】財委會本周開會處理其他撥款項目。財委會主席陳健波昨早在dbc數碼電台強調會先禮後兵，若泛民主派繼續抗議，等同逼他「行兵」，會考慮加強保安，不讓議員霸佔主席台。
劉慧卿：叫埋解放軍吖笨
陳健波昨指：「霸佔主席台係令我做唔到嘢㗎……希望呢啲嘢越少人參加越好，亦都希望其他議員，唔好保護或包庇搞事嘅人。」他預告若會議需要維持原有秩序，「保安無可避免地要加強」，包括不讓議員霸佔主席台，重申不容暴力：「幾時會見到政府會同恐怖分子妥協？」民主黨劉慧卿責陳健波「唔啱規矩」，稱是否加強保安須先在立法會行管會討論，怒斥：「咁係咪下一次要叫警察坐喺你隔籬呀？不如叫埋解放軍入嚟吖笨！」上周曾霸佔主席台的人力陳志全回應有人指其行為太溫和，他強調當日行動目的是阻止表決進行，坦言和平抗爭越來越難行，「𠵱家市民覺得搶咪係基本」。■記者許偉賢