一連4日的「2016年香港影視娛樂博覽」昨日在灣仔會議展覽中心開幕，當中的香港國際影視展更吸引不少片商到場宣傳。近日在電影中有背部全裸演出的文詠珊（Janice Man），跟張晉、林家棟及監製鄭保瑞在博覽為即將開拍的新戲《狂獸》宣傳。以一身紅衣打扮非常搶鏡的JM表示，今次拍《狂》片要落水，比起之前的裸背戲是更大挑戰，因為自小就怕水，她說：「細個試過浸親，但𠵱家去泳池都驚，對水有恐懼，一聽到覺得大整蠱，自己試過學游水，但都克服唔到心理壓力，耳仔同眼掂到水就唔得。」她坦然跟之前拍全裸戲與今次拍潛水戲相比，寧願選擇全裸。
舊老闆黎明同場
張晉獲金牌經理人黃柏高揚言力捧擔正，他透露電影下月開拍，會有不少水中打戲，他說：「水中拍會難啲，攝影隊要落水拍潛水戲，有啲危險，我潛過水，但唔係咁專業，潛水會死人，係有啲驚，我諗到時會有專業人士喺度。」另外，昨日4時許JM的舊老闆黎明（Leon）以香港影視娛樂大使身份，出席在會展舉行的「香港影視娛樂博覽」酒會，聯同財政司司長曾俊華等主持啟動儀式，同場的還有徐小明、爾冬陞及杜琪峯等。Leon在台上談到香港在影視的優勢時，他說：「有好多前輩導演不斷喺香港、世界各地，包括內地做緊電影，喺呢個串流過程，好多資訊、經歷可以分享畀下一代鍾意做娛樂圈嘅幕後工作人員。」司儀問Leon有冇留意香港影視娛樂發展，他說：「每一分鐘大家都串流緊，大家可以隨時留意世界發生緊乜嘢事，外國亦可以喺香港設立電視台做劇集，香港有好好基礎，大家應好好把握。」採訪：張俊銘攝影：陳慧安