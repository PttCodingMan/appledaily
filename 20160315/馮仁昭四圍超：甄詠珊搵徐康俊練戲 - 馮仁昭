甄詠珊日前率師弟妹安俊豪、李美琪、譚淇淇等到韓國，接受總公司Fantagio為期10日嘅歌舞同演技訓練，前日佢哋獲安排跟同公司拍韓劇《奶酪陷阱》上位嘅徐康俊見面交流演藝心得，安俊豪以學定嘅韓語打招呼，甄詠珊送派台碟《灰色》做見面禮，徐康俊除咗送自己嘅唱片做回禮，仲逐一同佢哋抱抱兼自拍，譚淇淇笑認見到徐康俊即刻變成心心眼。撰文：馮仁昭