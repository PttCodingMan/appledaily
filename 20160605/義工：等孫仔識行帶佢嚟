【本報訊】「我好後悔點解咁遲先做義工。」每年維園六四集會Candy（圖）幾乎從不缺席，近年更幫支聯會做義工，集會前正忙於剪燭光紙杯。她今年58歲，剛榮升外婆，有個6個月大的男孫， 眼見越來越少人願意為六四站出來，為了下一代，她說更加要繼續堅持，「第時BB（孫兒）識行，我都會帶佢嚟，將八九民運嘅歷史真真實實講畀佢聽，唔好畀人歪曲事實」。六四民運時，Candy是家庭主婦，在家邊做手作，邊看電視機播出天安門熄燈繼而屠城，「睇見個心實晒」；那年她拖着長女背着幼女上街，「直到𠵱家呢件事擺唔底，除非中國政府真係面對世界，將民權同民主開放，畀番一個公道死難者，我諗呢啲係全世界中國人或者全世界人先會釋懷」。
「27年堅持唔係人人做到」

各大專院校今年也缺席，她感可惜，更不認同是綑綁，因舉辦集會的困難是不足外人道，共產黨正想打散人民的力量，「其實你要感恩呢班人，由華叔帶領嘅年代到𠵱家，由李卓人同支聯會骨幹去接手，你覺得籌備呢啲活動容易咩？27年嘅堅持唔係人人做得到」。■記者王家文、張珮琪