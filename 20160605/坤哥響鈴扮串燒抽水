洪永城（Tony 右）最近被指瞞住女友唐詩詠翻撻舊愛，事後Tony在Instagram上載一張與詩詠齊齊食串燒的合照反擊，留言：「黐線，我哋不知幾好。」前日吳業坤又玩抽水，在facebook貼上一張與Tony的合照，同樣拎住食物，不過今次變成響鈴，他留言：「黐線，我哋不知幾He（HeHe）。」不過今次Tony的眼神就變得兇狠好多，皺晒眉望住坤哥。