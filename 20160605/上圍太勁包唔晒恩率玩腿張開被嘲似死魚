出道6年嘅四人韓國女團Bambino，去年推出首支單曲《Oppa Oppa》後，正式以歌手出道，不過佢哋因為被網民懷疑冇着底褲出席校園騷，搞到被轟唔檢點，同埋教壞細路。佢哋形象走性感路線，所以深得男粉絲喜愛，當中擁有爆乳身材嘅成員恩率近日就賣大包，佢拍攝雜誌照時不惜挑戰性感尺度，除掉上衣僅以雙手遮掩重要部位，不過佢上圍太驕人，一雙手都難以包實豐胸。恩率近日為雜誌《SUPERSTARI》拍攝咗一組令人噴鼻血嘅大膽性感火辣照，當中佢啲甫士極盡誘惑，趷籮、腿張開樣樣都齊，又僅穿上黑色胸圍同黃色跑車合照，不過好明顯佢嘅上圍太驚人，連胸圍都包唔住佢嘅胸部，胸部好似漏咗出來一樣，睇到班男粉絲眼到凸。而網民睇完佢呢輯惹火丁圖都明顯頂唔順，仲留言話恩率嘅無辜眼神搞到佢哋心癢癢，又留言話：「太性感了」、「鼻血已流」，不過有網民就批評佢擺甫士啲表情就差到爆燈，又留言：「表情似足死魚」、「樣子整得太過頭了吧！」