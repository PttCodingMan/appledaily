要見韓國男神宋仲基唔係易事，但0依家大家有機會見吓小宋仲基，而呢位小宋基比正版宋仲基更年輕，只得22歲，名正言順嘅小鮮肉。話說近日網上瘋傳一張「宋仲基轉行做空少」嘅照片，相片中只見「宋仲基」穿上空中少爺服裝，張照片喺飛機上拍下，當大家以為男神有新戲上演，要做空中少爺時，原來呢位「宋仲基」只係一名素人，佢因為側面超似韓國男神宋仲基，所以被人偷影。「小宋仲基」相片一流出，即時被人起晒底，原來佢係一名年僅22歲嘅中國南方航空嘅空中少爺，佢個外貌激似男神，有好多人都話相似度達99%，所以喺搭飛機時唔少都會趁機都同呢位「小宋仲基」影相，因為呃人話同咗宋仲基影相都會有人相信。由於喺飛機上真係有唔少人同佢影相，所以佢都好遵守規矩，會叫大家喺機上唔好影相，但落咗飛機之後，佢就歡迎大家影相咁話，咁如果粉絲見唔到真‧宋仲基本人，就可以試下搭中國南方航空嚟撞下彩數，或者有機會見到呢位「小宋仲基」。