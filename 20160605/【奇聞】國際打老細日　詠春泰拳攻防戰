人人都有個夢。做到仆×燥底之時，老闆的一言一語，總會牽動神經，拳頭都硬埋，寶寶好想兜面打鑊佢，只是寶寶不說。
網上已有大量打鑊老闆的FF Game，外國有網民卻索性在網上自設National Punch your Boss in the Face Day，6月5日將FF化成真，老闆suppose冇得追究！伍簣立師傅習詠春及泰拳多年，教授大家如何抓緊機會，以詠春或泰拳，快而準打中老細面！
打工仔出拳錦囊：1) 狹路相逢  用詠春你在辦公室狹窄的partition、茶水間、樓梯口或者洗手間同老細狹路相逢，要用詠春。「中線理論」是詠春的最大特色。 2)隔住張枱  用泰拳  如果你們之間隔住一張枱或一張椅，空間又夠，用泰拳。泰拳無套路，但係出拳時要馬步、扭腰配合，扭腰一刻你的拳頭起碼推進多一個拳頭位，適合有點距離的攻擊。
老闆防禦錦囊：咁嘅日子，做老闆嘅咪俾打工仔發洩媖開心媖囉。不過唔計較唔代表坐以待斃，你可以學──擋。1) 狹窄空間 詠春御力詠春的精粹是「借力打力」或者「御力」。如果他以右拳打來，你用右手右向左推開他前臂。他再以左手連擊，你可屈起左手，以左前臂往右推開他的拳，借力打力。 2) 反應鈍  泰拳擋來者出拳快，未必來得及閃躲，泰拳的方法是以兩前臂垂直護臉。這是最快的反射動作。你眼明手夠快看見拳路，其實只要後彎腰一步，已可避過攻擊。
講完一大輪，好黑仔地，原來今年6月5日係星期日！！！好端端一個國際級大好機會就咁流失！返屋企瞓多陣好過。但係！辦公室人際間累積的壓力同怒火豈有如此易消失？網上又有人發起統計，比起打老闆，更多人想兜巴刮醒「豬一樣的隊友同事」，所以每年10月23日，又有Slap your Co-Worker Day（掌摑同事日），每小時只可掌摑一位同事，真係乜都有得玩，到時我哋再研究媖點搞。不過，記者反轉個網都唔見有人真係喺今日打老闆，有乜事責任自負（攤手）。搞咁耐或者可改名為國際FF日（International Punch Your Boss in the Face FF Day）。你又會FF媖邊個呢？
記者：陳慧敏、李聰