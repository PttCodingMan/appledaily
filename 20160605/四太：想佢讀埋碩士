四太梁安琪平時日理萬機，孻仔猷君戴四方帽威水畢業，她幾忙都遠赴波士頓觀禮，昨日本報致電四太，她表示會留當地三晚，不過她聲線都有點疲累：「由朝早9點坐到2點，跟住去食飯慶祝，都有啲攰。」問她坐足五小時，會否感到悶？她開玩笑表示：「好多朋友都嚟咗，仲有Matt Damon（麥迪文）演講，好好聽，我最近先有睇佢《火星任務》（The Martian）套戲，好好睇。」
對於囝囝畢業，四太表示好感動：「不過冇喊，因為實在太興奮。」提到兒子提早一年畢業，她表示：「佢踏入另一階段，學校又收咗佢讀碩士，我都想佢讀埋先，先返嚟做嘢，不過都睇番佢意願，佢叻我好多，靠自己努力。」四太透露已告知賭王猷君畢業，她表示：「賭王知佢畢業好開心，不嬲佢都有同細路講，學識係自己，跟一世。」採訪：唐如