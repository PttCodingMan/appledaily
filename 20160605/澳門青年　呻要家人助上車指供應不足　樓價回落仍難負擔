【海外樓市】澳門與香港一樣有樓價堅離地的問題，即使過去兩年澳門樓價由高位回落約45%，仍然處於超過一般市民負擔能力的水平，記者到澳門直擊，發現澳門年輕人對買樓感到無力，有意見認為沒有家人的幫助，基本上無法上車，「屋企人都要幫手先畀到首期」。受訪的澳門人坦言，不期望政府能夠幫助市民上車，「澳門人好沉默，唔似香港人敢出嚟抗議」。記者：溫潤潔　陳新政攝影：黃耀興
今年30歲的梁先生從事文職工作，他認為澳門樓價的確好貴，就算近年回落仍然對市民上車無幫助：「澳門樓價跌咗幫助唔大，五年前開始已經有升嘅迹象慢慢升上去，都係畀人炒。」
冀政府遏地產商炒樓
梁先生表示自己兩年前花了300多萬元買了一個單位，都是要靠家人幫助才能上車：「屋企幫手畀首期，𠵱家供樓係人工三分一，都好犀利。」他認為澳門供應其實不足，加上有外勞，更令到整個澳門不夠屋住，所以希望政府能夠出手：「出啲政策限制地產商唔可以炒樓，好似外國咁都會保障番啲市民，唔會話畀啲地產商任意去炒樓。對政府不滿都有嘅，但因為澳門人比較沉默，唔似香港人會示威咁，小型示威都有嘅，但冇乜作用。」朱先生今年40多歲，十年前已經在澳門置業，「買咗樓好耐，𠵱家升到十倍以外。點解澳門樓咁貴，因為人多、樓少，賭場開咗人工高咗，租客多咗。人工高咗，租樓嘅人多咗，冇地方住就要買。」27歲的張先生更指自己根本冇可能買到樓：「咁貴點睇啫？」
4月成交價量俱升
澳門樓市由2004至2014年，經歷黃金十年，惟博彩毛收入由2013年高峯期3,618億元，降至2015年2,318億元，跌幅約36%，拖累期內物業交投縮減。參考澳門財政局資產轉移印花稅住宅單位統計，2014年4月高位平均實用呎價達12,225元，至今年3月實用呎價報6,758元，累跌幅度約45%。經過兩年深度調整，4月市況明顯反彈，優質物業成交帶動下，新報實用呎價7,316元，按月回升約8%。成交宗數有1,087宗成交，按月大幅增加84%，為近兩年來首次單月錄得逾千宗，價量俱升，扭轉弱勢局面。澳門博彩監察協調局公佈5月博彩毛收入183.89億元，按月上升6%，連同首4個月735.17億元，合共919.06億元，利嘉閣澳門地產區域董事馮偉航估計，今年博彩毛收入約2,000億元，未必超越去年，但樓價升跌亦取決供求，現有成交支持，趨向正面發展，冀望全年樓價上升5%至8%。
【澳門居民心聲】
梁先生：「本身30歲，覺得澳門樓價好貴，基本兩萬蚊（月薪）樓下都好難買得起囉，都要靠屋企人幫先有機會買到，就算樓價跌咗都幫助唔大。」
張先生：「27歲都冇可能買到樓，一定要父母幫手先得，就算近期推出澳門政府經濟房屋（等同香港居屋）也不一定有份，因排完仲要抽籤。」
朱先生： 「今年40幾歲，十年前已經喺澳門置業，覺得澳門樓貴得離譜，因為人多、樓少，賭場開咗人工高咗，租客多咗。冇地方住就要買㗎啦。」