擁有32E的𡃁模鄧洢玲（阿旦）早前參加ViuTV真人騷《G-1格鬥會》，苦練出賽換來周身傷，雖然未能成為格鬥女王，但她卻無怨無悔。退賽後，有一次她因為左胸疼痛往看婦科醫生，發現左胸生了兩個良性纖維瘤，要盡快割除。阿旦前晚進入銅鑼灣聖保祿醫院做手術，休息一晚後，昨午已返家。記者昨日中午12時許往醫院等候，發現素顏阿旦戴着口罩和有框眼鏡遮掩病容，獨自坐在大堂，穿上連身背心短褲的她，左胸對上位置露出大膠布，而膠布下又黐着兩條抽血水的幼膠管，阿旦的右手手腕及手肘均貼了膠布，估計是吊針和抽血傷口，她全程低頭玩電話。阿旦獨自步出醫院，記者上前問候，看到她面容憔悴、雙目無神，並氣弱游絲地說：「我噚日入嚟做咗小手術，割咗兩個纖維瘤，冇乜嘢事。」她續說：「我食咗抗生素，個人有啲攰，𠵱家返屋企，遲啲再講，多謝關心。」隨後便匆匆離開。阿旦出院返家便把住院手帶相貼Instagram報平安，並留言：「哈哈，今次真係要打一場硬仗。」她昨再接受電話訪問時說：「之前打完《G-1》比賽，周身傷去睇醫生，發現左胸有兩粒嘢，抽針一驗係良性纖維瘤，大粒有2.5cm，細粒就有1cm，醫生建議我盡快割除，噚晚（前晚）就開刀。」
經期乳房脹痛
阿旦指經期時乳房特別脹痛，前晚全身麻醉下做手術，她說：「醫生知我係藝人，幫我喺乳暈對上少少開刀，復原傷口冇咁明顯，傷口長約兩吋。」阿旦表示傷口疼痛要服止痛藥和抗生素，由於傷口仍有血水滲出，所以仍插有引流管，過幾天覆診才拔走。在這段休養期間，阿旦必須「封胸」，她說：「身體健康好緊要。」她回想抽針等報告時，心情忐忑：「當時好擔心係唔好嘢，朋友開解我要樂觀面對，呢次係不幸中之大幸。我想同大家分享，千祈唔好諱疾忌醫。」採訪：陳杰攝影：沈健程