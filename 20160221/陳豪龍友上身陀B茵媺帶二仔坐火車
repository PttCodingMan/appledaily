【爆相爆片】向來注重家庭樂的陳豪和陳茵媺（Aimee），繼上月初被讀者目睹與大仔陳梓燁（Aiden）一齊去中環「AIA友邦歐陸嘉年華2015」遊玩後，日前又有讀者阮先生透過本報「爆相爆片」，指兩人再到嘉年華會場。阮先生指當日下午2時15分左右，見到陳豪和Aimee兩夫婦現身嘉年華，不過Aiden今次未有同行，抱在懷中的是在本周五（26日）才滿1歲的二仔陳浩鋒（Nathan）。
茵媺童心未泯
片中所見，全程戴了口罩的Aimee雖然已懷孕近6個月，不過她仍親自落場與二仔坐電動小火車，相信是因為Nathan的年紀尚小，所以未懂得像哥哥Aiden一樣玩掟波波贏公仔，而Nathan的表現亦未見太興奮，相比之下，反而媽咪Aimee就童心未泯，表現猶如大細路般開心，其間更被風吹甩一邊口罩繩，但Aimee反應很快地捉緊並重新戴上。爹哋陳豪則充當攝影師，負責為太太和囝囝影相，見到他龍友上身拿着相機在電動小火車欄杆外狂影。阮先生說：「可能嗰日人流唔係太多，加上佢哋兩公婆又戴晒口罩，認得佢哋嘅人唔多，所以一個玩得開心，一個影得好開心，不過玩完電動小火車之後，就唔知佢哋去咗邊度玩。」採訪：唐琛悠