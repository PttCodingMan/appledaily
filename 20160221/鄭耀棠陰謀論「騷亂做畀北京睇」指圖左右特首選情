【旺角騷亂】【本報訊】民憤大爆發的大年初一晚旺角騷亂被政府定性為暴亂，行政會議成員兼人大代表鄭耀棠昨更提出新陰謀論，指旺角騷亂與政府管治成效無關，而是由一群反對特首梁振英連任的人在背後策動「畀北京睇」，再委任梁振英會令香港情況惡化，意圖左右明年特首選舉選情。他又預言旺角騷亂會常態化，「久唔久有一單」。記者：麥志榮鄭耀棠昨出席香港電台節目《星期六問責》時指出，旺角騷亂與下一任行政長官選舉有關，在背後搞事的泛民及本土激進派是要針對梁振英，「佢哋唔鍾意梁振英，未上台已經叫佢落台，所以唔係政府管治問題」。騷亂是要營造梁振英政府無能，一事無成的印象，「呢種做法係畀北京睇，繼續委任佢日後都會係咁樣。」
「北京角度呢啲濕濕碎」
鄭耀棠認為北京對騷亂不會有太大反應，「從北京角度呢啲濕濕碎，中共建黨至今六十年，經歷咁多」。北京亦不會因此更着緊要香港加快23條立法，因為事件仍未觸動北京底線，但領導人會更關注未來趨勢，希望一國兩制可穩定發展，不想經常出現街頭暴力事件，所以對特首選情有一定影響。他個人拒絕表態是否支持梁振英連任，但「有冇人比佢更好，唔知！」
稱與六七暴動本質不同
他又預言旺角騷亂會常態化，「久唔久有一單，未來一年幾隨時出現」，因為本土及激進人士或多或少都計劃出來參選，要「博知名度」。他又指已向政府提出，應在政府內部調查研究騷亂的成因，調整日後施政。但他反對就旺角騷亂進行獨立調查，因只會令事件政治化，又指事件亦已進入司法程序。鄭耀棠承認社會有怨氣，年輕一代無上位機會，中產又向下流，取消強積金對沖及公眾與勞工假期統一等問題，爭取多年卻又被商會阻撓，「賺咁多錢，攞少少出嚟回饋社會都唔攞出嚟，過唔過份？」梁振英對於取消強積金對沖的承諾「走數」，三名工聯會議員卻對施政報告的致謝議案投贊成票。身兼工聯會榮譽會長的鄭耀棠說，「坦白地講，工聯會歷來政策都係要同政府搞好關係，唔會同你決裂，唔會同你反枱，反咗枱日後點同你玩，冇得玩！」對於有意見指曾參與六七暴動的工聯會無資格批評旺角騷亂，鄭耀棠辯稱旺角騷亂與六七暴動不能相提並論，本質上不同。當年是「反殖」，港英殖民統治打壓愛國人士，令他們在長期累積下導致反抗。現時本土派則是鼓吹港獨，騷亂當晚，有警員已倒地，仍被人用磚頭襲擊，「人嚟㗎，接受唔到！」