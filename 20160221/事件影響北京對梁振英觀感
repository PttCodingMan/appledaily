【拆局】旺角騷亂發生後，縱使泛民、建制陣營各有說法，但如行會成員、香港工會聯合會榮譽會長鄭耀棠般，將事件與特首選舉拉上關係、甚至暗示有人背後策動騷亂、打擊特首梁振英連任，卻是從未有過。有政界中人對鄭的說法感意外，估計事件可能已影響北京對梁的觀感，「所以要將整件事包裝成係倒梁，又可以打擊埋想挑戰梁振英連任嘅建制中人」。
中間派斥梁加深矛盾

該政界中人稱不少泛民甚至中間派人士早已指出，梁振英拒絕對旺角騷亂進行獨立調查，就是要將事件與其管治失誤劃清界線，「唔好將責任追究到佢（梁振英）頭上」，但部份中間派甚至建制中人明顯對梁這種推卸手法不滿。據該政界中人所知，有中間派人士向內地收風人士直斥梁這種做法，只會加深社會矛盾、引發更大動亂。自由黨榮譽主席田北俊就在立法會施政報告致謝辯論中，批梁施政手法如四出點火，更直指不論誰做特首也較梁和諧，「（梁振英）根本冇可能封住所有人把口」。對於鄭耀棠的「陰謀論」，該政界中人指就是要將騷亂包裝成「一場由幕後黑手策動嘅倒梁行動，只有咁樣先可以為梁振英開脫，將明明係佢管治有問題，講成係有人要對付佢」。■記者莫劍弦