成日chok到爆嘅「碌仔」，早排返內地拍劇賺人仔，因為喺內地影城開工，娛樂夜蒲統統欠奉，日對夜對最多嘅當然係同劇演員，所以個樣唔差嘅碌仔好快就同內地女主角戲假情真，擦出真火花，佢哋喺片場內外都毫無顧忌，夜晚收工就公然去對方酒店房間宿一宵，嬉戲聲仲有啲擾人清夢，睇嚟打得火熱嘅情侶都係忍唔住，仲成為劇組人員之間茶餘飯後笑柄。關仁唔反對藝人拍拖，但係咪有需要檢點啲呢？有時真人騷嘅嘢，唔使做到咁明目張膽。撰文：關仁