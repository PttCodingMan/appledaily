詹瑞文推出自創Dr.Jim Jim卡通品牌，之後會推出遊戲、漫畫及公仔等，昨日在灣仔會展宣傳，詹sir希望為小朋友創造快樂，培育創意、自由、活潑，詹sir透露女兒看過今次設計：「佢話要搞笑，要有我特色，我個女成日話我搞笑啲人就開心。」詹sir前晚有欣賞毛記分獎典禮，詹sir認為香港最重要多元化，接受新事物，並且激讚俞琤上台獲獎一幕：「可以講到自己經驗，又鼓勵到年輕人，亦係有份量嘅文化分享，呢個好重要，唔係單一激動情緒。俞琤做得好好，好叻，運用到當年專長，歌詞同音樂好配合，觀眾好開心拍晒掌，係一個好叻演繹。」採訪：卓寶花攝影：仇志德