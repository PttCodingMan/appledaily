唔經唔覺，咁就十二年喇！還記得當年大台仲係好有創意的年代，就連賀年體育節目都會送「足金鳩猴」！不過「菜肉魚」已經不在大台，咁大家可以點樣再尋找呢種十二年一遇的神獸呢？答案原來係黃金腦場！賀歲版USB手指終於殺抵腦場，呢隻係由KINGSTON推出的「2016年丙申猴」USB手指，賣相當然係玩「金色小猴」啦！有16GB同32GB版本，不過留意點係16GB（$88）係行慢速的USB 2.0版本，32GB（$118）的加大碼版會有USB 3.0及3.1的速度。查詢：展昇（深水埗黃金商場地面42至44號鋪）記者、攝影：朱崇德