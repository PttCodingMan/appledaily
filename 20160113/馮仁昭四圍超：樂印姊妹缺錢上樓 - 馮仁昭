樂印姊妹啱啱推出新歌《新世界》，噚日喺商台宣傳時指新歌係第一首情歌，原因覺得隨住年紀長大，歌曲都要加入愛情同家庭元素，問到係咪最近拍拖有感而發？細妹駱胤鳴話：「一路都有拍拖，唔關事。」前年出道工作排得密密麻麻，收入可觀，佢哋就將筆錢用嚟裝修媽咪屋企，佢哋話會再努力儲錢，希望各自置業，但距離目標尚欠幾百萬。撰文：馮仁昭