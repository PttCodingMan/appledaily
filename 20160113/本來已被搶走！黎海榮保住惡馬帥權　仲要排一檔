呂健威馬房之「威威寶貝」上仗谷草1200米配黎海榮得亞軍，表現甚佳，本來賽後雷神一個唔該，已奪去帥印接手操練，但人算不如天算，雷神停賽，黎海榮失而復得，周三晚(13日)快活谷夜馬，得以再策「威威寶貝」，角逐第六場三班1200米。黎海榮難得保住「威威寶貝」帥印，當然不敢怠慢，本周一最後試跑親自跳完，這天連內圈踱步亦不假手於人，可見今仗他不容有失，如果贏到榮仔有交代的話，就算雷神稍後復出，亦未必再搶得走此駒。事實上，「威威寶貝」谷草1200米曾獲3冠3亞1季最正宗，今仗抽得1檔機會難逢，榮仔自然要好好把握。