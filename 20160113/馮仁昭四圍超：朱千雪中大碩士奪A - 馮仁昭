最近專心讀書少咗曝光嘅朱千雪，噚日去咗薄扶林出席活動，佢𠵱家喺中大讀緊企業傳播管理碩士課程，話第一學期取得A級成績，成績比以前好，佢話：「以前讀大學係用爹哋媽咪啲錢，今次係自己交學費，所以特別用心。」同學仔有冇好奇藝人身份？佢話：「初初都問咗我好多問題，但係反而令我識咗好多朋友，所以喺聖誕開咗party，不過得女同學冇男同學。」撰文：馮仁昭