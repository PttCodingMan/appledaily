麥子樂昨日踏入36歲生日，今次是他加入英皇之後過的第一個生日，陳家樂、湯怡及公司同事提前為他舉行生日會，麥子樂說： 「去年我參與一部荷李活製作嘅電影，當然希望今年會有更好發展，可以多啲嘗試。嚟緊仲參加馬拉松，係我嘅第一次，好興奮，因為我比較着重操肌，好少訓練長跑。」陳家樂及湯怡聞言笑說：「我哋要喺終點等佢，希望佢可以喺法定時間內完成，如果唔要坐大會車返終點。」另外，一班fans亦買了蛋糕幫麥子樂慶祝，至於生日願望，他說：「希望港人團結，每人行多一步，憑良心做事！自己就當然身體健康，得到更多人認同，拍多啲戲。」採訪：唐琛悠