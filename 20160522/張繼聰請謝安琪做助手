張繼聰昨日以愛眼之星身份現身東港城奧比斯嘉年華活動，大會安排他與小朋友做眼力測試及掟紙飛機。訪問期間，提到他太太謝安琪暫別樂壇的生活，張繼聰笑謂：「我好戥佢開心呀，佢知我冇時間去旅行，所以佢𠵱家同朋友代我去旅行，代我去感受呢個世界，咁我就努力啲拍嘢囉。」問張繼聰成為家庭支柱會否壓力很大？他說：「咁又唔會，以前大家收工時間唔夾，𠵱家返到屋企見佢坐喺度等我，幾好呀。」會否展開造人大計？他笑謂月底開始要拍電影，還要到內地及東南亞拍攝：「我想請佢做我助手多啲，有時間都返去瞓吓先。」採訪：盧妹攝影：沈健程