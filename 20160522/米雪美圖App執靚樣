米雪昨日到佐敦擔任兒童比賽評判，米雪表示有一套跟小朋友的相處方法：「我有耐性，佢哋扭計我就同佢一齊扭計，萬試萬靈。」米雪早前貼出與外甥女徐穎堃旅行照，獲網民激讚似姊妹，她笑言：「我邊有咁靚，用咗修圖App啫。」提到世衞早前稱全球人均壽命增加，更指60歲仍屬年輕，現年60歲的米雪大表讚同：「係㗎，你哋睇發哥（周潤發）華哥（任達華）就知啦！」