鍾鎮濤（阿B）與好友譚詠麟都是識飲識食之人，經常會到處尋找美味食品，日前記者在中環歌賦街九記牛腩發現阿B蹤迹。這間麵店很出名，地方細細，但好多名人富豪都會去光顧，大劉（劉鑾雄）就經常帶女友甘比去食牛腩撈粗麵。阿B當日下午約5時左右，由司機送他到九記門口，他自己就好識找位置，選了一個角位坐下。店員見他出現，即熱情招呼，阿B與店員有傾有講，似乎很熟落，大約食了15分鐘他便結賬走人，有一枱食客認出他，更要求影合照，阿B則笑容滿面地影完合照才上車離開。採訪、攝影：畢紹基、吳耀輝