黃百鳴的天馬電影公司決定今年9月開拍西片，以科幻片做題材，預計明年中可以全球上映。天馬以前只拍華語片，黃百鳴說：「呢部西片《Inversion》，男主角係Travis Fimmel，公司呢次參與投資嘅荷李活片，製作班底都係國際嘅重量級人馬。我哋公司除咗從事以香港及中國為目標市場嘅電影製作核心業務以外，同時會喺世界各地物色優質電影項目嘅投資機會，以擴闊收益基礎。」