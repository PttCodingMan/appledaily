懷孕7個半月的關心妍與葉文輝（啤梨）等，昨日到大埔桐梓做義工，為八十位長者獻唱。心妍以鬆糕鞋現身，向長者派利是。她說：「𠵱家都係着厚踭，平時都要着平底鞋。」早前被驗出有妊娠糖尿病的她，現時已回復正常水平：「辛苦過演唱會，陀住佢特別肚餓，真係好難忍。」心妍表示醫生指BB女手長腳長，頭亦很大：「唔知係咪負負得正呢？我同老公都唔高。」已預約7月中剖腹的她，期待臨生前食西瓜及腐竹糖水，她謂：「我好想佢快啲出嚟，𠵱家都好玩。」老公楊長智會否陪入產房？她笑指老公怕血，但很想他陪伴：「都想佢幫BB剪臍帶，都係象徵式啫，我叫佢唔好咁擔心。」採訪：盧妹　攝影：沈健程