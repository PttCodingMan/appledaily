2016年國際飲食界新潮流，難道是裸體進食？上月倫敦開設裸體餐廳，訂位人次超過37,000人，人人爭相脫光光吃頓飯，成為一時佳話。說時遲那時快，芬蘭某Burger King分店破天荒設桑拿房，讓客人可嘆住桑拿食漢堡，滿頭大汗時又可以叫杯冰凍可樂。桑拿房的設計用上品牌的招牌顏色，以紅白藍三色佈置，房內更裝有大電視，想睇波打機一樣得。在快餐店內設桑拿房，這概念在芬蘭人眼中說不上奇異，事關當地到處都是桑拿浴室，約500萬的人口，桑拿浴室數目多達160萬個，每三個人便擁有一個桑拿浴室，Burger King的新搞作只是融入當地文化罷了。要同陌生人肉帛相見，一齊食漢堡睇波嘆桑拿，感覺應該好奇妙。
記者：盧懿靜資料來源：CNN