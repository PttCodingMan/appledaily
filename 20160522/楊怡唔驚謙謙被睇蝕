楊怡和上山詩鈉女兒Hilary昨日在觀塘出席代言的跳舞學校活動，楊怡自言喜歡做運動，問到若跟新婚丈夫羅仲謙一起做運動，可怕他穿貼身褲被其他學員睇蝕？她說：「謙仔可以一齊學，做運動係着呢啲褲，佢過到自己嗰關就得。」她稱不會呷醋，笑說：「有嘢梗係公諸同好。」而這次是楊怡離開無綫後第一個代言工作，酬勞可以全數歸自己，問她酬勞是否豐厚？她說：「開心滿意價，以前同𠵱家都係開心嘅。」而Hilary趁暑假回港工作，稱美國生活費昂貴，要幫補母親家計，但不會刻意接穿比堅尼的工作。她不久前才與男友分手，否認回來散心，也不急於拍拖，更說：「之前拍拖兩年，覺得二人唔係好啱，所以分開，但大家仲係朋友有聯絡。」採訪：王連連攝影：仇志德