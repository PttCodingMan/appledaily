日本混血名模道端Jessica去年12月與英國F1車手畢頓（Jenson Button）宣佈離婚後，畢頓好快就已經另有新歡，係25歲嘅《花花公子》索模Brittny Ward。畢頓同Brittny發展得幾快，不時帶女友出街晒思愛，早前仲帶埋女友一齊出席活動，證女友地位。曾為《花花公子》拍過露三點相嘅Brittny，即使同咗畢頓一齊，都仲喺instagram不時晒性感靚相，唔怕男友嬲俾人睇蝕。Brittny日前又在於IG上載喺沙灘着三點式嘅索爆泳裝照，仲擺埋拗晒腰嘅甫士，同埋擺短片扭屁股，性感得來又不失可愛，唔怪得畢頓對佢愛不釋手。