記者細細個開始就跳跳紮，無時停，跑步跳遠足球獨木舟，樣樣運動都喜歡。以前未有咁多娛樂，無嘢做當然做運動，現在人人都有手機喺手，已經足夠消磨半日，再加上其他娛樂，做運動次數自然減少。
唔係亂講，香港浸會大學社會科學院社會科學研究中心，做了一個2016「世界牛奶日 2016 - 香港兒童健康指數」調查。調查發現，現代的6-12歲學童，整體運動量比上一代明顯減少。如果參考世界衛生組織的建議，每日要有60分鐘運動量，只有兩成四學童達標。社會環境轉變，科技進步令人需要作出的運動或大組肌肉的活動減少了，另外家長的育兒文化亦有關係，照顧得太周全，令學童減少四圍運動的機會。調查又發現，有五成學童最常做的運動是跑步，其次是足球。香港浸會大學體育系副教授雷雄德博士說，學童做運動一定要全面，最好做足跑、跳、擲三項運動。跑就是跑步、足球等，促進血液循環，增強心肺功能。跳就是籃球等，打造健康骨骼，增加骨質密度。擲就是乒乓球、羽毛球等，可以鍛煉上肢肌肉，提升手臂力量及關節健康，同時改善腰背姿勢，防止脊柱變形或駝背。雷博士提到，三四十年前，大眾以為骨質疏鬆是老人家問題，年紀大，骨頭自然會有疏鬆情況。但現今很多追蹤研究發現，六七十歲時骨頭會疏鬆，很可能是青少年時運動量不足，令骨質密度不夠，整體骨骼健康不夠好，從而導致骨質疏鬆。營養的補充，亦是重要一環，運動過後，優質蛋白質可以幫助肌肉快速復原，促進體格成長，雷博士建議可以多喝牛奶或奶製品，確保飲食中攝取足夠的鈣質和維他命D。牛奶中的維他命D及鎂質可以幫助我們更易吸收鈣質，衞生署亦建議兒童及青少年每日進食兩份牛奶、芝士或乳酪等奶類製品。記者：李聰
想輕輕鬆鬆健康?，記住留意健康蘋台 http://health.appledaily.com.hk/ 