32E𡃁模鄧洢玲（阿旦）因左胸發現有兩個良性纖維瘤，本月3日入院割除，要在乳暈對上開刀，傷口長約兩吋，她出院回家休息後，前晚精神奕奕復工，為ViuTV節目《體育係……》錄影。講到傷口情況，阿旦昨在電話中說：「少少陰陰痛，傷口換咗防水膠布，有時唔記得打側身瞓有啲痛，始終有地心吸力。醫生仲話傷口埋得靚，叫我唔使擔心有疤痕，大半年會唔見埋。」採訪：陳杰