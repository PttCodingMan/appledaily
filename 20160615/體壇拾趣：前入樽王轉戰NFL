人到中年要轉行都唔容易，32歲嘅尼特羅賓遜（Nate Robinson）雖然贏過NBA三屆明星賽入樽王，但比賽表現麻麻，上年俾塘鵝裁走後，已經要到以色列落班，效力特拉維夫夏普爾。大學時代尼特都係籃球同美式足球校隊，有感NBA發展麻麻，佢都想轉行打NFL，據報西雅圖海鷹準備畀機會佢試訓，睇吓有冇機會喺美式足球界有番啲作為。