本港在流動支付上一直發展較遲緩，內地早有阿里巴巴的支付寶、騰訊旗下的微信支付，到店舖消費付款直接用電話「嘟一嘟」，迅速方便，在香港有「輕輕」推廣過，不過，香港人並非個個有支付寶，仲要用人民幣結算？儍的嗎？相較「國產」支付寶、微信支付，相信港人對Apple Pay的保安及信任程度遠高於國貨，至少唔使驚俾人監控、偷資料！再加上大家使用iPhone 6已有一段時間，對指模touch ID已非常熟悉，難道TVB有「慣性收視」，Apple Pay唔可以有「慣性觸試」？可能shopping都鬆手啲！本港號稱國際大都會，不過，其商用創新科技水平一直中中等等，完全與科技先鋒大纜都拉唔埋，過去廿年最普及的商用高科技，可能是八達通！剛好八達通4月時搶閘推出流動支付服務，只限Andriod用戶，今日Apple推出Apple Pay，i字輩產品專用，等到頸都長，簡直非常合適！期待甚久的Apple Pay，有7間大銀行、三張國際信用卡支持，其實，已掌控了大部份香港人的銀包，相較八達通可能更有優勢。Melody本欄逢周三刊出