新地(016)元朗錦田北PARK YOHO Venezia昨日同時開放5A座12樓C室，實用面積502方呎交樓標準單位，兩房間隔，採用開放式廚房。開放式廚房除咗有6個櫃擺放煮食用具及調味料之外，有拉趟式餐桌，橫拉90度之後變成二人餐桌，同採用隱藏式水龍頭及鋅盤。簡單左拉右推幾下之後，成個開放式廚房就好似變型金剛咁，變咗食飯位。