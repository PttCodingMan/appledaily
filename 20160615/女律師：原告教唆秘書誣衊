【涉咬合夥人案】【本報訊】女律師被指與女合夥人爭拗佣金時指插口腔施襲，又咬傷女秘書的手，遭女合夥人入稟索償10萬元，案件昨日在區院續審。
「佢隻手拍落我啲牙」
女律師否認指控，反指對方搶手袋、箍頸及禁錮，又否認咬人，「係佢一手拍落我塊面，咁啱我嗌緊救命，隻手拍落我啲牙度」。女律師指女合夥人在她面前恃無忌憚教唆秘書誣衊她咬人。被告律師陳綺玲供稱，案發當日即2011年7月30日在律師樓交收支票，但她認為佣金無故被扣減。她將有關文件放入袋中，臨走之前在原告顧張文菊身旁拋下一句：「我一定會去勞工處告你。」陳指原告聽見後「發咗癲，好似突然黐咗線」，更撲向她欲搶其手袋。由於顧張文菊的力度太大，導致陳綺玲一度失去重心，痛楚呼救。女秘書李翠瑛見狀亦謂：「你唔可以搶陳律師個袋㗎！」惟顧張文菊未有理會，直至李突然大叫，她始放手察看李，而陳亦報警求助。陳綺玲指警員到場之前，顧張文菊肆無忌憚在她面前對李翠瑛稱「陣間警察嚟，你同警察講話係佢咬你」，李當時回應謂「係我自己唔小心整親，我唔想理你啲嘢，畀我走啦」。李翠瑛曾對警方稱受傷只屬意外，陳綺玲認為顧張文菊事後教唆李指控她咬人。雙方舉證完畢，周五結案陳詞。案件編號：DCPI1665/11■記者楊家樂