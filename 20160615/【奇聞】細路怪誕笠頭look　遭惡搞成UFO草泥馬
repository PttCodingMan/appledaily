網上實在太多潛力圖讓人按捺不住自己的改圖能力，美國一位被水上玩具笠頭的細路就成為了大家的新靈感男神，奮力把他P到各個場景之中，有望成為新世代「Success kid」（那個在沙灘上緊握拳頭疑似話我一定得，其實只係想食沙的細路），留相百世。
被藍綠色怪樣玩具纏頸的細路露出滑稽樣貌，令一眾P圖高手心動繼而行動，把他P到天空中當UFO、變成草泥馬、野菇椗上，甚至安全套的包裝中……你班人真係好無聊，但係我又唔爭氣地笑了。其實香港的保險細路都係我們本土的「Success kid」，不過佢被逼與燦神crossover變成了「你永遠不會成功」的代言人。我都係鍾意佢同秦沛的結合版多啲，起碼夠霸氣。記者： 葉青霞 資料來源： some cuteness、互聯網