徐子淇（Cathy）去年10月誕下孻仔李建熹，一家六口樂也融融。當大家還以為她忙於湊4個仔女之際，原來她和老公李家誠飛了去英國倫敦。昨日有讀者趙先生透過本報「爆相爆片」力證徐子淇夫婦上星期六現身林蔭大道，欣賞英女皇伊利沙伯二世慶祝90歲大壽的官方慶典。趙先生說：「嗰朝大約10點幾，啱啱英女皇架馬車駛到去我哋前面對出，佢哋（徐子淇夫婦）就企喺我側邊，見到巡遊隊伍嗰陣，佢哋好興奮咁自拍，雖然當日好多人逼喺廣場，但因附近都企滿外國人，所以好易認得佢哋！」採訪：王梓嫚