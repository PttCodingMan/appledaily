【本報訊】遇襲事件震驚娛圈，商台DJ森美和梁文禮昨如常到商台上班，森美談及當奴：「情況都OK，唔使擔心。」森美又指跟同事都收過激進粉絲信件，他會解釋有關言論「係戲，係演繹」，對精神失常者則束手無策。梁文禮昨稱鎖定狂徒是一名夜更的士司機，對方曾多次到商台等候，還在幾位DJ的facebook、instagram留言，他說：「我哋有晒佢電話同車牌，佢喺商台等過兩、三次，我哋都見過，之前已經備咗案，家陣終於傷咗人，警察可以做嘢」。梁文禮又指狂徒除了稱呼麻利為女友，更包括女DJ急急子和Vani。他上周與麻利到巿集擺賣，狂徒亦有現身。商台首席智囊陳志雲雖然不在港，但也關心當奴情況，他昨透露已透過WhatsApp聯絡當奴，「覺得非常震驚，聽到有啲咁嘅事發生，唔可以接受」。■記者戴彩煥、余燕儀