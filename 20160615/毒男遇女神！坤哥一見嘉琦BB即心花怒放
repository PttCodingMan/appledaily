歌手坤哥吳業坤有唔少馬圈朋友，間唔中都會入吓馬場，這天他跟隨好友馬主蘇智恒，入馬房探望蘇智恒愛駒「心花怒放」，此匹忠心馬將角逐周三晚(15日)第七場三班1200米，由人氣王蔣嘉琦主轡。吳業坤離開馬房準備散水期間，咁啱遇見嘉琦BB，坤哥立即上前去集郵，同嘉琦合照，與此同時路過嘅練馬師蘇偉賢，亦唔執輸行埋嚟影埋一份。苗禮德馬房之「心花怒放」演出咁準，近三仗都上名，如果今仗贏到，嘉琦BB同坤哥，又可以喺凱旋門影多一張威水相咯。