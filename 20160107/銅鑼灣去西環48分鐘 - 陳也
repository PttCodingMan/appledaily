在西環地牢密室中，玩fb的光棍煒獻計：「等我幫手喺波老闆個fb又試add晒日台的女優，造成一個局，當佢北上叫雞，鹹濕闖禍。呢條橋，係香港麻甩佬都受，應該行得通。」於是他起勢𢱑AV正妹，成張長枱都是他流出來的口水。負責打後衛經常鏟波的王精嗤之以鼻：「呢個書店老闆，有無我咁出名？又不是20歲成名，22歲買樓，只係一條毛！憑乜以為公安會大費周張越境拉佢？正一自大狂！我建議剝佢光豬，放喺維園波地，叫傳媒來收人！話佢喺工展會偷海味被整蠱放了入行李箱，狗仔都係咁坐飛機去了札幌啦，掂！」志乾同志唔認同，認為：「食了豹子膽，竟然想出版習大大情史！真的唔係波！要認真發落，被失蹤的下一步，是被自殺！加大力度，殺一儆百！李旺陽，不是唯一的，識怯未你班反骨仔！」個名又是叫阿波的，托起眼鏡總結：「我們早就講過，絕對不會捱打，要向全個銅鑼灣宣戰！要向賣禁書毒害年青人的書店老闆反擊！這是一場聖戰！呵呵呵，香港終於有自己版本的IS，好爽啊！搞到我都想二次創作，作支歌叫做『銅鑼灣暴力消失』，正！勁！」