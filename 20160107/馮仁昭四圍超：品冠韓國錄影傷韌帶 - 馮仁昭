繼衛詩雅喺拍真人騷出意外，噚日又有消息話台灣藝人品冠喺韓國錄影音樂真人騷，玩遊戲時嗰陣扭傷隻腳，結果坐咗個幾鐘車緊急就醫，事後品冠嘅唱片公司證實件事，並指品冠左膝韌帶受傷，要打石膏及留醫。而詩雅就喺fb貼咗張自拍照留言報平安話：「收到很多朋友問候，很感動，謝謝大家的關心，我應承大家之後會小心。香港見！」撰文：馮仁昭