亞視員工每個月望穿秋水就是希望準時出糧，離職放大假的葉家寶已經置身事外，仍然留守的員工和藝人亦只有等待。1月1日未出糧，今日7號是出糧的限期，蔡國威昨日接受本報電話訪問說：「其實我已經冇期望麻木咗喇，上個月都係話7號畀票，都係14號先入到票，所以基本上我係冇期望係咪聽日出到糧。」家寶表示無打簿，未有理會是否已經出糧，威仔說：「佢梗係唔使理，佢辭咗職，佢無能為力。」袁潔儀則說：「唔知講乜好，我都勤力出面有多啲嘢搞，暫時都OK，撐得辛苦都開心嘅。」 採訪：非非