施丹一門五傑，四個仔全部效力皇馬。施丹個20歲大仔安素家陣踢緊皇馬B隊，而17歲嘅第二仔盧卡、13歲嘅第三仔科奧同埋10歲嘅第四仔艾雅斯，就分別踢緊皇馬U19 A隊、少年隊A隊，同埋兒童隊B隊。
除咗盧卡係門將之外，其他三個都好似爸爸施丹咁踢中場，但目前以第二仔盧卡嘅發展比較突出，佢曾經代表法國出戰舊年嘅U17世盃，同埋仲幫球隊贏咗2015年U17歐國盃冠軍。