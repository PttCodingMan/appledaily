區議會選舉後，曾喺fb貼文指過半黃埔東居民視力有問題、區內鼠患問題持續，暗寸梁美芬獲選黃埔東區議員嘅call4van，又再喺fb貼文論時事（圖），同尖東忌廉哥一樣撐李波，仲話今次冇得唔出聲，否則可能以後冇得再出聲！call4van團隊前晚11點幾貼文話，今次係諗咗好耐先決定出post，坦言其實佢哋係驚、亦知道做生意唔應該講政治，但更加知道如果今次唔出聲，以後都冇得出聲，因為李波事件唔係政治，而係涉及香港言論自由；若果任由呢件事唔理，連網絡23條都可能唔使審議就通過，甚至連你嘅鄰居、你嘅同事、你嘅親人，就活生生咁消失！