李幸倪（Gin Lee）前晚在灣仔舉行記者會，宣佈加盟環球唱片，其父母也專程從大馬來港撐場，環球的師兄師姐如溫拿、陳慧嫻、劉美君、李克勤、陳慧琳、陳奕迅及張學友均拍片恭賀，惟獨不見有傳因不滿Gin Lee加盟的吳雨霏（Kary）的蹤影。阿倫譚詠麟以神秘嘉賓身份出現，並送上No.1金牌寓意Gin Lee可以短期跑出，但影大合照時，阿倫的眼鏡突然像吳業坤般拎獎一刻起霧，他抵死說：「點解越睇越曚，我都冇攞獎，等我睇吓有冇激凸先！」
想歌影雙棲
活動後，問Gin Lee有傳她加盟環球，Kary不滿扭計，Gin Lee說：「我唔知呀，我都係啱啱加入大家庭，佢係咪放假呀？」再追問Kary未有拍片賀她，她一臉尷尬說：「唔係我安排，唔好問我，不過我哋之前有合作過都冇問題，我唔相信有呢啲事。」她透露今次是唱片和經理人合約一併交由環球負責，除了唱歌，更希望將來可以拍電影，之後問她有傳Mr.因不續約環球而被雪藏，她說：「我相信唔係真。」同場環球高層黃劍濤（Duncan）對未能與Mr.達成共識續約一事說：「其實唔係不愉快，我哋喺合約方面傾唔到，佢哋快啲還埋啲歌，咪可以快啲去其他公司接洽，我哋一直強調要好來好去，傾唔成只係一啲條款唔協調。我哋絕對冇推job，唔止佢哋要搵食，唱片公司都要搵食。」他又否認Kary為Gin Lee加盟不開心：「佢好明白公司會有好多唔同類型歌手，佢絕對冇投訴，總之我哋會公平分配資源。」採訪：曹家誠攝影：陳志嵐