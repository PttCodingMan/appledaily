今年最hit概念一定係虛擬實境（VR），總之一連繫到VR都有得炒。走在世界尖端咩都有得賣嘅淘寶就在4月1日公布推出全新購物方式Buy+，取其諧音「敗家」，等你安坐家中已經可以買遍全世界，估計將在4個月後推出。Buy+主要通過VR技術，利用電腦圖形系統和輔助傳感器，建構成可互動的3D購物環境，100%還原真實場景。例如當你身在家中，戴上VR眼鏡，進入VR版淘寶，就可以選擇去巴黎Shopping，去英國行Vintage市集，讓你身臨其境地購物，將「敗家」推至全世界。阿里亦表示，VR可以直接降低網絡購物的退貨率，提高實體店購物的購買效率。因為VR可以將現實生活中的場景虛擬化，成為一個可以互動的商品。例如買沙發時，再也不用因為尺寸而糾結，只要戴上VR眼鏡，直接將沙發模擬放在家裡，尺寸顏色是否合適，一目了然。對於成日淘寶中伏的女士而言，未來可以利用VR技術試衫，就唔洗擔心買完送到黎衣不稱身，又要退貨咁麻煩啦！