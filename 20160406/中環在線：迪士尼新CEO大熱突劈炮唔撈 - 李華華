美國華特迪士尼營運總監Thomas Staggs噚日突然話劈炮唔撈，下月6日走人。Thomas一直被視為迪士尼下任行政總裁（CEO）大熱門，接替羅伯特艾格（Robert Iger），可惜不獲董事會力撐，最後不歡而散。55歲Thomas加入迪士尼25年，1998年起做營運總監至今，曾為集團做過唔少大刁，包括2006年斥74億美金收購Pixar、2009年以41億美金收購Marvel，進一步鞏固迪士尼娛樂電影地位。喺6年前，Thomas調去睇酒店同樂園業務，就係為接任下任行政總裁鋪路，可惜最終不被迪士尼董事會接納。聽講，董事會係想搵facebook營運總監兼迪士尼董事會成員桑德伯格（Sheryl Sandberg）做下任CEO。