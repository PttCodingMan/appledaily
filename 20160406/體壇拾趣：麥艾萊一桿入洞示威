周一美國高爾夫球大師賽練習，麥艾萊喺第16洞一桿入洞，令全場觀眾同球員歡呼。呢位現時世界排名第三嘅北愛爾蘭球手仲講笑話：「我從未試過喺練習嗰陣聽到咁多歡呼聲！」只要麥艾萊喺今屆大師賽奪冠，佢就可以成為史上第六位贏得職業生涯大滿貫嘅高球手；成功一桿入洞之後，佢亦相信自己可以首次着上「綠外套」，完成大滿貫。（now671台明日10:30pm直播）