阮兆祥昨日在商台宣傳下月20至22日舉行的《硬食放題棟篤笑》，祥仔扮財政司司長曾俊華出場，並為慶祝商台續牌成功，頒車給扮中東油王的商台首席智囊陳志雲。祥仔表示會扮財爺落區派糖，志雲即笑謂：「財爺𠵱家受歡迎，認錯梁振英就話驚。」祥仔表示考慮以電影《十年》作其中的話題。志雲笑祥仔應不敢扮無綫高層余詠珊，祥仔強撐說：「我冇話唔敢，你掘個窿畀我。」志雲搶白：「你話余詠珊係窿。」祥仔即場邀請志雲做嘉賓，志雲笑說：「你520（5月20）做，又唔係620（樂易玲）。扮620易啲，佢化妝較濃，余詠珊都唔化，係唔化妝。」採訪：王連連攝影：仇志德