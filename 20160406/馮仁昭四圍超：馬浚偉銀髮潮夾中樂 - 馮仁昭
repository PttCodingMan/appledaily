馬浚偉噚日喺尖沙嘴舉行記者會，宣傳6月5日同樂樂國樂團合作舉行嘅音樂會，大會送幻彩水晶二胡畀馬仔，馬仔即時同二胡高手朱芸編夾歌。馬浚偉話到時會唱劇集歌，又會唱羅文、關正傑、葉蒨文等多位前輩嘅歌：「雖然之前試過做嘉賓同中樂團合作，但係今次自己騷，會有壓力。而中樂會令人感覺傳統，所以會訂做兩套新潮西裝，染銀色頭髮。」撰文：馮仁昭