連詩雅（Shiga）早前為拍攝新歌《血一般紅》MV，轉了一個短髮新造型，又要拍浸浴戲，愛浸浴的Shiga本來很高興，但拍完才知辛苦：「平時都鍾意浸浴，因為我好怕凍，大家一直有幫我不停加熱水，未拍完唔可以離開個浴缸，差唔多浸咗四個鐘，原來冇想像中咁舒服，冇諗過要浸咁耐，一個鐘之後皮都皺晒，最後手腳都麻痹晒，我諗有排都唔敢再浸浴。」
Shiga以新形象示人，不過導演另外準備了一個更短的假髮讓她戴上，Shiga直言感覺很新奇：「從來冇試過咁短，覺得自己好似個男仔咁，真係未接受到剪到咁短。」另外，她拍到一個咬外籍男模耳朶鏡頭時，被工作人員取笑面紅，她即尷尬解釋面紅是因為浸浴關係。撰文：陳以晴