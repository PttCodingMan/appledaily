葉家寶噚日喺灣仔三聯書店舉行分享會，圈中好友包括黃夏蕙、宮雪花（右）、施熙瑜以及前亞視暖男黃守東都有到場支持，花姨仲着住黑色低胸裝現身。家寶喺分享會度重提自己俾亞視股東蔡衍明話佢係王征嘅走狗，話當日自己表面平靜，但內心就好激動，所以即刻叫人幫佢搵走狗嘅典故同出處，佢又話當日蔡先生話會畀錢啲可憐人，即係亞視員工，但最後佢都係畀唔到出嚟。撰文：馮仁昭