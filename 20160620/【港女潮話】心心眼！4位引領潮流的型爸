有時真係會戥各位爸爸唔抵，皆因世人好似只着重母親節，買花book飲茶樣樣齊，至於父親節呢？嗯，相對低調好多。不過咁，講慶祝節日媽媽排場贏晒，但潮流界似乎各位爸爸都唔嘢小，呢四位引領潮流的型爸就係最好示範。
1. David Beckham碧咸掛靴後往潮界出發，憑住俊俏面孔同fit爆身材，唔只迷到碧咸嫂Victoria，亦冧盡各地女性。講到潮界代表作，大概係由2012年開始同H&M合作，近年仲聯手推出家居服系列Modern Essentials Selected by David Beckham，不時親身上陣騷貼身設計，無論男士女士一樣大飽眼福。2. Kanye WestKanye West同老婆Kim Kardashian次次亮相都勁吸睛，無他，只因Kanye腳上波鞋不時預示咗最潮鞋款。Adidas Yeezy Boost系列經佢加持後，全球瘋搶瘋炒，真係唔到你唔O嘴兼佩服。3. 山本耀司日本殿堂級設計大師山本耀司，呢個名我細細個就聽過。睇佢嘅設計同見佢同Adidas合作嘅Y-3就唔少，你又知唔知佢個女亦都係時尚界一份子？原名Limi Yamamoto嘅佢現嫁人後現名Limi Feu， 2007年個人品牌登上巴黎時裝周仲獲唔少評論家讚好架。4. Johnny DeppJohnny Depp喺唔少電影作品中都行怪誕風，咪以為容易，實情都要夠型夠味道先撐得起。要數時尚界代表作，除咗有2015年為Dior拍攝香水廣告，個人覺得係佢同前女友Vanessa Paradis生咗空靈氣質女Lily Rose，為老佛爺同Chanel又添一名新血。記者：黃樂雯