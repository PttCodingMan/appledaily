拒出賣內地讀者資料的銅鑼灣書店店長林榮基，日前豁出去公開被失蹤真相，親身激勵港人向強權說不，令更多人明白到事件的嚴重性，不過，仍有很多人對事件採取「食花生」態度，特別是覺得自己跟政治無關係的人，仍認為事不關己，更甚是有知名人士，公開指涉事者得如此下場是活該，令人不禁倒抽一口涼氣。有金融界別人士跟密西比報料，指不要自以為跟政治「絕緣」便無問題，任何人也可以是被「跨境失蹤」的李波。他說：「舊年咪好多內地金融才俊突然失聯，由於唔涉及土生土長港人，同埋無話喺香港發生，所以無造成好大迴響……無錯，啲失聯事件確實唔喺香港發生，但查實亦都唔喺內地發生，實情係喺海外發生。」他續稱：「金融界流傳，有被消失嘅金融才俊，係做路演嘅時候俾人挾走嘅，你話得唔得人驚？做緊路演喎，唔喺大陸做喎，咁都可以挾走，仲要係完全唔關政治事，你仲可唔可以話失聯同被失踪唔關自己事？」站在前方，勇氣驅不散，卻信越怕命運更黯淡。共勉之。密西比