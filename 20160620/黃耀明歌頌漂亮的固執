【本報訊】歌手何韻詩昨舉行社區音樂會，除了有過千市民冒高溫於街頭支持，歌手黃耀明更上台與何韻詩合唱夏韶聲舊歌《你漂亮的固執》。明哥表示，這首歌是已故填詞人林振強的作品，於80年代末時送給民主黨創黨主席李柱銘，並即席讀出每句歌詞，直言何韻詩及在場的市民「都好deserve呢首歌」。
籲何「不變換模樣」

明哥認為只有活出真的自己才能舒暢，憑歌詞籲何韻詩「不變換模樣」。他稱不少人包括原唱者早已忘記堅持，轉變自己立場，「有趣嘅係音樂同文字冇fail到我哋，仍然係可以留喺度鼓勵我哋。」夏韶聲曾演唱民運歌曲《媽媽我沒有做錯》，但在2009年因接受民建聯的邀請於「紅色搖滾音樂會」演唱《大國崛起》，被批評為投共、偽搖滾。何韻詩請明哥出場時，坦言「除咗你冇人敢靠近我，其實都冇人敢靠近你」，感謝事件發生後，一直得到市民和明哥支持。她指要奏出和世界主流相反的聲音，有身邊人支持很重要，自己是個幸運兒，「身邊人都係同我一樣咁固執，畀好多鼓勵我，令我知道我係正確」。■記者佘錦洪