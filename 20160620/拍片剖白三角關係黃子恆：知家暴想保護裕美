人妻裕美近日被指背夫與無綫藝員黃子恆偷食事件𥧌迴路轉，裕美日前在Instagram拍片剖白，聲稱去年與圈外人老公林恩浩（Jason）分開，二人正辦離婚，但Jason就於fb拍片否認離婚，又籲黃子恆若喜歡裕美的話便站出來。結果黃子恆前晚返將軍澳電視城開工時首度現身，聲稱認識裕美時，對方表示已跟老公分開，又表示自己會在Ig拍片交代。至昨日下午，黃子恆於Ig上載短片剖白，看來有點憔悴的他說：「連日嚟關於我嘅報道，令到好多人擔心我，好對唔住。我喺大半年前喺公司度認識裕美，認識佢之後，從佢口中得知佢同老公分開咗，喺朋友嗰度住，而當中嘅原因係牽涉一啲家暴嘅問題，但當時佢唔敢同其他人去傾訴，我再慢慢了解到佢嘅情況、了解到佢嘅處境之後，有好想保護佢、支持佢。而事情發展到呢步，我知道已經影響咗公司、影響到其他人，若然公司對我呢件事嘅任何處分，我甘願承擔，一人做事一人當，而外界對我嘅任何批評我都甘願接受。」
「的確有錯失」
黃子恆之後又承認自己有錯：「喺整件事入面，我的確有錯失嘅地方，就係冇清楚了解佢同佢先生嘅關係清楚咗未。裕美係一個好善良嘅女仔，我唔希望他日見佢嘅時候，佢好似之前咁活喺陰霾之下，而係可以開心、愉快、安穩咁生活嘅一個女仔。」記者昨曾致電裕美，但未獲回覆。其實去年12月15日，是裕美與Jason結婚兩周年，在Jason fb見當日夫婦二人孖住曾演少年「方展博」的黃寶龍等友人食韓燒慶祝，之後有指同月20日二人起爭執，發生家暴事件。黃寶龍昨晚透過WhatsApp回覆本報：「兩個都係朋友，希望佢哋能開心生活。」採訪：魯吉