【本報訊】何韻詩昨日在上環普慶坊舉辦免費音樂會，吸引大批市民響應支持，當中更有內地人特意到港，以表示對香港及何韻詩的支持。來自廣州的禤小姐與友人黃小姐中午到抵普慶坊，她們表示一直有留意Lancôme事件，時常會「翻牆」查看本港新聞，「其實我哋兩邊新聞都會留意，要查吓、睇吓邊個係真」。
轟Lancôme唔討好

被問到對事件看法，她們認為Lancôme的做法是「兩邊唔討好，自己拎嚟衰」，導致內地及本港市民先後發出抵制、罷賣行動。對於何韻詩選擇同日同場舉辦活動，禤小姐稱十分支持，「我哋覺得阿菇（何韻詩）做得好啱，有嘢唔一定要靠人，靠自己都得」。對於何韻詩被內地網民稱為「港獨歌手」，她們稱在內地有不少歌迷因此「脫粉」，但笑言事件「好搞笑」，「講真佔中嗰時我哋都有靜靜地嚟（香港），大陸新聞話係慶祝國慶嘅上街遊行，但我哋親身嚟到先知道唔係咁嘅一回事」。她們批評國內有不少人都會上綱上線，「一涉及反共產黨就好偏激，由讀書時期已經洗腦，學毛澤東、共產黨，甚至公共汽車上面寫嘅唔係愛國，而係愛黨同心」。她們稱自己不會輕易被洗腦，更經常到港支持何韻詩，並在網上發表支持香港的言論，微博更曾被封鎖，惟她們表示仍會堅持。■記者紀靜雯