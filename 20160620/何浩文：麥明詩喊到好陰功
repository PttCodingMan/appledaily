有指何浩文（Dominic）趁在深圳拍劇狂追麥明詩，昨日麥明詩直言兩人在劇中演情侶，好多相處時間，她似乎有點緊張，一時話鍾意，一時話順其自然。而Dominic昨在電話中謂麥明詩有向他傾訴：「阿詩（麥明詩）都有同我講（感情事），但我聽多，知佢唔開心。」問有沒有見過麥明詩拍劇期間喊？他說：「有次拍緊，我見佢食飯唔係好掂，咪叫佢出一出去囉。佢都有喊嘅，喊到好陰功，我就喺個袋度攞隻鑽石戒指出嚟，嚇佢一跳，佢以為我無啦啦同佢求婚，我話唔係，你要埋位喇，要戴番隻飾物戒指，佢聽到埋位都好專業，收拾心情投入番演戲方面。」採訪：嵐山