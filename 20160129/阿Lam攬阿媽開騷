一連四場「林子祥佐治地球四十年演唱會」昨晚假紅館開鑼，三面台全場爆滿，朱玲玲和潘源良現身睇騷。據悉今次舞台是由林子祥（阿Lam）的弟弟林子輝設計，以歐陸式建築為背景，阿Lam唱第一首歌《Que Sera Sera》時落台攬住媽媽一齊唱，大銀幕亦放映阿Lam爸爸林達志的相片，他說：「爸爸係醫生，都好鍾意音樂，聽講我係由爸爸接生。」阿Lam表示一年前在街上遇到一位疑似𡃁模一路跟住他，原來對方喜歡聽老餅歌，之後阿Lam獻唱經典歌《最愛是誰》時忍不住嗚咽，要工作人員遞上紙巾，他說：「唔可以咁，仲有成個騷要做。」早前阿Lam在《Sunday靚聲王》遇上的Boxing婆婆昨晚也是觀眾，阿Lam唱《吖嗚婆》時走到台邊與她一起跳boxing舞，high到爆！採訪﹕曹家誠攝影﹕陳志嵐