李斯特城前鋒占美華迪（華Dee）嘅童話故事式上位事迹吸引埋荷李活一眾片商嘅注意，而華Dee大電影嘅籌備工作正進行得如火如荼，曾寫過《一球成名》頭兩集嘅編劇Adrian Butchart好快會到英國，走訪華Dee嘅朋友同教練。咁究竟邊個會飾演華Dee呢？Butchart話：「目前嚟講碩克艾佛朗（Zac Efron）同埋羅拔柏迪臣（Robert Pattinson）係大熱門，不過1D嘅Louis Tomlinson亦好有機會，因為佢來自南約克郡，要扮華Dee嘅口音完全冇問題，而且我聽講Louis仲係球迷㖭！」