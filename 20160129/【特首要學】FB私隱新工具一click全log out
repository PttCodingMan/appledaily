唔講唔知，今日係2016年全球數據私隱日，facebook邀請到香港個人資料私隱專員黃繼兒先生拍了段短片，叫大家慎留數碼腳印，定時覆核私隱設定，知道資訊同邊個分享，點解句句都好似同玩facebook玩到加女優做朋友、又被hack又唔識quit group嘅梁特首聽嘅？其實facebook近年經常更新私隱設定，出帖前可指定分享對像，用家share得更放心。而最新追加的「安全性檢查工具」更可一鍵登出所有裝置，遺失手機或者喺另一半家中登入過都可遙距log out。再加埋登入警示，被盜用被hack都無所遁形。特首及各位fb管理員要認用喇！將來出事無得再賴hacker喇！
以瀏覽器開啟以下網址就可使用「安全性檢查工具」，目前只對應桌面版和Android版facebook： https://www.facebook.com/help/securitycheckup 記者：司徒港燊