禮拜日（31日）沙田草地11場賽事，用A加3欄作賽，睇番最近12月27日同一移欄賽事，檔位及跑法偏差唔算嚴重，雖然有「爆炸糖」及「開心遊戲」一放到底，不過亦有「喜威威」、「金叻星」、「永同天下」及「人民武士」從中間位置衝上贏馬的例子，所以選馬時不宜過份側重前置馬。今戰列陣馬中，第三場「勝將雄心」是全場唯一曾於沙田A加3欄上名之參戰馬，場地性能始終較有保證，值得優先留意。另外，第十場「真心意」服役兩次上陣均跑A加3欄1200米，並且取得一冠一亞佳績，今次又等番同一移欄此程上陣，應可穩入前列。