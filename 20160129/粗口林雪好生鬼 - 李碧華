近期人氣急升的Snow哥林雪，先有「毛記分獎禮」一段「不得獎感受」，一個對歌唱充滿熱誠努力表現的落選者，那慷慨激昂又滄桑無奈的宣言，雖然粗口橫飛，但真情流露，贏得各界帶淚狂笑。林雪又與陳惠敏加毛記主播Dickson，拍了個粗口版$99兩隻龍江雞廣告，很精彩。短短一段，充滿電影感，兩社團中人（這回林雪做大佬，陳惠敏這大佬做下把）透過facebook收𡃁，可惜他們去了當差，暗角打鑊七個打一個，刺激過古惑仔。一個「左青龍右滑鼠」的電腦修理員儍更更見工，還幫他倆「走粉」（叫外賣魚蛋粉「走粉」）。二人收𡃁，拜關二哥時發覺唔見咗隻雞，一輪flash back，原來林雪偷食咗。後來幫趁HKTV Mall買雞。林陳兩位老戲骨演出生鬼，入型入格（當然！），所以好自然。娛樂版曾報導，林雪年多前因沉迷賭波欠下巨債。避走內地，得導演杜琪峯和任達華仗義疏財替他分擔。不過私人事務不影響專業演出，這些市井之徒性格角色，仍是林雪強項。人有三衰六旺，新年轉運，財氣隨人氣回來了。有些廣告看得開心，魯芬BB與李光洙繼續「理X得你」，愈認真愈搞笑。但也有些刻意「扮自然」，例如王菀之那洗衣粉廣告，癲癲Dud Dud就有點造作。