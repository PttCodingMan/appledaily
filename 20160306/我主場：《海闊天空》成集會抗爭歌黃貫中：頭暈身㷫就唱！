與黃貫中（Paul）做訪問前，《蘋果》記者收到不少朋友的溫馨提示，指受訪者躁底火爆燒上腦，切記小心。又難怪朋友有此憂慮。記憶中，阿Paul與Beyond隊友黃家強數度隔空開火，有「怒火Paul」霸氣稱號。可是，面前軟攤在自己studio梳化的阿Paul，面對他認為是敏感的問題，竟然笑咪咪侃侃而談。對於《海濶天空》成為近年抗爭人士的主題曲，阿Paul直言此歌包含Beyond和家駒精神，香港人無論何時何地，只要頭暈身㷫就會唱。撰文：王梓嫚自93年黃家駒離世，Beyond成員黃貫中、黃家強屢傳不和，多年來已達水火不容之境，另一成員葉世榮6月開Beyond紀念騷，阿Paul一早答應，但問題是家強至今遲遲未覆，能否三子合體，仍是言之過早。阿Paul日前接受本報記者專訪說：「其實呢個騷係紀念家駒嘅，但凡紀念家駒嘅音樂會，我都希望出席，亦都從來冇話過唔OK同台演出。當然Beyond係好多人嘅集體回憶，大家可以同台都係為咗一個信念。」 
拒評家強抱膠樣家駒
世榮6月開騷，但阿Paul搶先於下月9日在九展開音樂會，他透露音樂會有新歌也有舊歌，唱經典歌《海闊天空》和《光輝歲月》更是指定動作，面對《海闊天空》成為集會人士的抗爭歌曲，阿Paul說：「呢首歌我唔敢講係咪香港精神，應該點講呢，我諗係大家對《海闊天空》嘅一種集體情懷，首歌有家駒有Beyond精神，唱嗰陣又可以嗌吓，所以順理成章、有乜頭暈身㷫就會拎出嚟唱！」Beyond能否合體仍是未知數，但早前家強就率先在台上和「家駒」合體，為內地一手機宣傳，結果遭網民瘋狂洗板，斥家強「發死人財」，對此阿Paul表示：「我唔可以就一個商業行為去干涉人哋，因為我睇唔到原裝嗰條片，只係有人forward咗條二次創作嘅片畀我，哈哈哈，我覺得得啖笑箒！總而言之，有分數啦，《我有分數》，哈哈，講嘅係我首新歌歌名！」
講封殺：繼續上去做嘢
阿Paul前年支持「佔中」，有指近日遭內地封殺，內地音樂會急煞停，他坦言：「嗰個係一個歌友會，有返開內地演出嘅人都知，好多時都會忽然間stop咗，嚟緊下半年我都會上去做嘢，始終香港得800萬人，唔可以容納得晒我嘅音樂，所以無論係內地或者海外，只要有耳朵嘅地方，我都會去。」