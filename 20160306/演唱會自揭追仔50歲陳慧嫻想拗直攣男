陳慧嫻一連4場的演唱會前晚在紅館開鑼，她將場館打造成紅磨坊佈局，更罕有地性感出場。少有談及愛情的陳慧嫻談到最近打算主動出擊追男仔，可惜卻遇上不可能的任務，原來對方是一名男同志。以百變形象示人的陳慧嫻，先後有阿拉伯造型、天使造型及百老匯舞台服亮相，更在台上表演極速換衫。唱到中段時表演嘉賓李克勤出場，兩人對唱克勤的名曲《月半小夜曲》，之後在台上擁抱。接着陳慧嫻再唱出陳奕迅的《重口味》及欣宜的《你瘦夠了嗎？》，但當唱到自己的首本名曲《儍女》時，台上放出煙花，受到煙霧所嗆，令到她少有地甩嘴。在台上跟fans的讀白中，陳慧嫻提到合作已久的監製病重時，一度感觸落淚，要由工作人員遞上紙巾。
主動出擊撞板
不過陳慧嫻亦有輕鬆一面，她提到近日有「新對象」，她說：「對上一次分手已經係10年前嘅事，呢10年冇搵到過鍾意嘅人。近幾個月卒之見到個有感覺嘅靚仔，佢嘅類型就係我12歲時鍾意嗰種，陽光男孩好貴氣，好似陳百強嘅公子哥兒，又有才華。」自言已經50歲的陳慧嫻表示要主動出擊，在一次約會中大膽問到對方有沒有女朋友，她說：「佢話冇女朋友，不過有男朋友。估唔到10年冇開齋，一開齋就遇到個mission impossible。」表現豁達的陳慧嫻笑言今年51歲生日，不會再像往年般避忌只點一支生日蠟燭。採訪：張俊銘　攝影：沈健程