【本報訊】曾多次炮轟港府大量輸入新移民、要求港府奪回入境審批權的本土民主前線立法會新東補選參選人梁天琦，昨於將軍澳謝票回應傳媒查詢時，承認自己並非香港出生，但認為「唔代表啲乜」。他又指自己過去一直強調香港人定義是「不論出身、不論背景、不論你幾時落來香港，最主要係睇你係咪擁抱香港呢一套價值觀、文化、制度」，認為若非香港出生就不是香港人的說法，與中共一樣。
「為選舉唔食煙係虛偽」
對於部份網民指他母親是新移民，近日更因為有食煙習慣在網上被攻擊，梁天琦稱：「（母親）移民咗嚟香港24年，叫唔叫做新移民？我唔知囉，佢移民咗嚟24年，講廣東話、喺香港工作、喺香港生活，仲叫做新移民？」他並指：「如果我因為選舉而特登唔食煙，我覺得咁先係假、先係虛偽」。至於會否煞停高鐵撥款方面，梁天琦指要視乎其他團體有否興趣再辦反高鐵行動，本民前會按情況再決定，包括組織能力是否足夠，「我哋可以活躍到嘅人得番好少，要配合其他團體，淨係我哋呢個團體就真係有啲難度。」■記者林俊謙