話說「藍帶」仲係主持嘅時候，不知幾好人，同記者有問必答。不過佢拍劇擔正做男一之後，就即時覺得自己「貴咗」，開始睇人唔起。有次一位嬌滴滴嘅雜誌記者想同佢做訪問，藍帶先係眉頭一緊，又問人邊間雜誌社，最後佢好寸咁話：「我今時今日，絕對可以選擇接唔接受你訪問！」之後就轉身走咗，個記者呆咗企喺度，連藍帶嘅保母當場都嚇一跳，保母即走去同藍帶耳語兩句之後，以為佢會同位記者做訪問，點知佢仲話：「我唔係針對你個人！」之後又走咗，呢啲咪死蠢囉。撰文：關仁