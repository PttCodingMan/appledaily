亞視臨時清盤人德勤前日解僱亞視全體員工，之前未啟動《僱傭條例》10A條終止僱傭合約的彭敬博昨午回亞視取解僱信，他說：「見吓啲同事，我唔係亞視員工。」彭敬博指會到勞工處追討兩個月欠薪。此外，劉錫賢日前與蔡國威等接受有線《娛樂熱辣辣》訪問時，忍不住爆seed怒斥亞視股東代表何子慧說：「員工大會上，何小姐話出糧唔重要，最重要係公司發展。有員工話要掹大掣，佢可以回應叫對方去掹！德勤話要停播時，何小姐又攞大嚿錢出嚟話當送畀亞視，上期六合彩係咪有1注係你中㗎？仲播個無限loop宣傳片，話亞視將會有OTT，你係咪儍㗎？」採訪：王連連　攝影：陳慧安