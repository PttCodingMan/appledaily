能夠磨滑頑石、融化「怒火Paul」的，並非老婆大人朱茵，而是3歲囡囡黃鶯。訪問中，阿Paul不時提高聲調學囡囡說話：「爸爸，我肚餓，要食雪糕！」、「 爸爸，我要你講古仔畀我聽！」阿Paul說時的冧樣，相信只有做了爸爸的人才能體會到。
Paul說：「其實呢個女都嚟得幾突然，老婆成日話我縱壞個女，咁女係要嚟縱㗎嘛！到佢大個有自己世界，你想佢再嗲吓你都難！所以佢𠵱家唔畀我瞓床，話驚壓親佢啲bear bear公仔，要我天寒地凍瞓地下講古仔畀佢聽，我都話好。試過有次佢唔畀我入房，我真係hurt hurt哋，真係好懷念佢BB嗰陣時！」阿Paul想湊B，更早已和老婆有共識不設防追多個：「我同老婆都welcome生多個，驚冇人同阿女爭，容易縱壞佢！」