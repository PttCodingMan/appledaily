「大佬孝」邵仲衡日前跟前主播方健儀及演員駱應鈞合作，為一財經雜誌拍攝宣傳廣告。故事橋段大玩電視劇《大時代》和電影《竊聽風雲》的情節，邵仲衡和駱應鈞飾演投資公司老闆，他們在公司度落盤買賣股票，但電話被竊聽，飾演商業罪案調查科的方健儀亦同時間上公司拉人。邵仲衡接受電話訪問時透露跟方健儀合作好開心，不單止因為對方讚自己靚仔，更指想不到方健儀做主播出色、唱歌又有一手，他說：「方健儀話我靚仔喎，我都唔覺嘅。反而我覺得佢好有笑感，唔好以為佢好硬，佢極之好笑，同個樣喺兩個人。」採訪：李森