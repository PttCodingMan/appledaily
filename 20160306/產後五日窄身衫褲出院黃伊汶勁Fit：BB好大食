黃伊汶（Emme）和老公陳國坤婚後一直積極造人，去年終於得償所願。成功陀猴仔的Emme，原本擇好日子於本月27日剖腹產子，不過囝囝陳真好百厭，趁爸爸本月1日前往北京宣傳電影時，趕住出來跟大家打招呼，嚇得陳國坤趕緊飛返香港。母子在養和醫院休息4天後，昨午由陳國坤接送出院，BB被白被包實並由爸爸抱着，而Emme亦一副精神奕奕的樣子，正如陳國坤之前所言，完全不似剛生完小孩的女人。
陳真眼仔睩睩四圍望
首次踏出醫院的陳真，對外界非常好奇，當爸爸揭開白被時，即眼仔睩睩望着爸爸，場面溫馨。而陳國坤就先帶囝囝上車，Emme留下接受訪問。她表示開刀後的第1天，傷口感到痛楚，但之後已大有好轉。而雙方長輩非常開心，經已急不及待催促帶孫兒回家。對於BB提早了3個多星期出世，Emme說：「BB出世7磅幾，足晒磅，好健康，非常感恩，小龍（陳國坤）原本唔想上大陸宣傳，我話唔會咁準，點知個仔整蠱佢。」她表示雖然是剖腹產子，但經歷過陣痛，過程難忘。Emme覺得BB樣貌上半似爸爸，下半似自己，現時以母乳及奶粉餵哺，她說：「餵奶都辛苦，佢好乖好大食。」至於BB的名字改好沒有？Emme說：「未改，中文名用住陳真先，睇吓係咪同音改筆畫，而小龍用真字想佢真心，𠵱家好多人都太假喇！」採訪、攝影：馬建華