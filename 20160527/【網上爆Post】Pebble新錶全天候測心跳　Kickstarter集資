Pebble又在Kickstarter上進行集資，推出兩款新智能手錶Pebble 2及Time 2。論外形同規格，配黑白芒的Pebble 2、彩色屏幕面積比以往大53%及不銹鋼錶身的Time 2都未算太突出，但最好玩是追加全天候心跳率監視功能同活動追蹤功能，用上自家Health App，功能都幾似Apple Watch！
除了新錶，還有one more thing，正確點是two more things才對。今次Pebble還會推出兩款體積小如iPod Shuffle並可以連上新Pebble智能手錶的Pebble Core。Pebble Core for Runners專為運動而設，既可將Spotify歌曲同步到機內，亦可以利用GPS記錄位置、跑步距離及步速再以3G同步到運動app，跑步唔使再帶手機！另一款Pebble Core for Hackers本身就是一部超微型Android電腦，可以做到一按掣即call Uber、開燈、為汽車解鎖，甚至可以自行編寫加入功能，相當好玩！兩款新Pebble智能手錶預計最快9月付運，而Core就要等到2017年1月，當然現時上Kickstarter預訂會較平，好似Pebble 2加上一款Core最平就只需169美元（約1,310港元）。來源：Kickstarter記者：布偉倫