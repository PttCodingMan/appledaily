澳洲猛將潘頓今季爭冠軍無望，篤定輸畀雷神，但畢竟潘頓係本港一線騎師，實力座騎仍不少，好似周日（29日）沙田日賽，他便有九匹座騎之多。其中潘頓更首次獲策「美麗大師」爭獅子山錦標三級賽，此駒四勝同程1600米，上仗冠軍一哩賽排外檔兼對手太強，形勢欠佳亦後上第四，今次對手弱得多，本應值得睇好。不過大家亦要留意，原來今期潘頓好運滯，整體戰馬幾乎隻隻衰檔，除了「按得贏」4檔較好及「人間尋夢」直路賽8檔不俗外，其餘7匹轉彎賽座騎，均排8至13檔，包括「美麗大師」便10檔，絕對係考潘頓工夫。至於第10場二班1200米草地的「華盛高飛」，在港三戰兩冠一亞，剛由潘頓新勝同程，實力深不可測，本係坐二望一之選，但抽個12檔，而主要對手雷神之「世澤之星」抽5檔，潘頓真係遇上重大挑戰呢！