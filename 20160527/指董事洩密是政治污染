【本報訊】林濬下月14日最後一日上班，2008年起他擔任市建局非執董，連同行政總監一職已服務市建局8年。一年任期，最受爭議是煥然壹居風波，市建局容許月入高達6萬元單身人士獲資助上車；他更以個人身份向全體董事發電郵，指煥然壹居是市建局內部事務，董事將資料外洩予傳媒是政治污染。
「同事覺得立立亂」
前行政總監譚小瑩與主席蘇慶和理念不同去年請辭，林濬認為，那次事件對市建局及同事都「唔好」、「同事會覺得立立亂」。上任時已承諾會彌補管理層、董事會之間關係，「𠵱家撫心自問，做唔到100分，都做咗好多。」林濬昨日更開腔談到煥然壹居風波，「（董事）唔同意見應該喺董事會閂埋門講，（如果）先去同傳媒表達意見，會加咗公眾壓力畀其他董事」。離任在即，林濬坦言感到失落及欷歔，又表示自己拒絕退休。至於將來會否加入政府其他委員會或公營機構，林濬笑言：「我咁惹火，喺房委就短樁、九鐵就六壯士，呢度就政治污染。」發展局前常任秘書長韋志成下月15日會出任行政總監，他大讚韋有豐富專業知識及經驗，期望他可以延續市建局工作方針。■記者譚靜雯