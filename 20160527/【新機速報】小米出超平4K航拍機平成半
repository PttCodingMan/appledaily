繼平衡車同壓力電飯煲後，小米又有新搞作，就係推出航拍機！小米剛公布會推出兩款「小米無人機」，分1,080p同4K版本，訂價分別只是2,499人民幣（折約$2,959）同2,999人民幣（折約$3,550），尤其是4K版認真平通街，比有牌子4K航拍機普遍要$7,000平成一半！
講規格其實都唔差，兩款無人機軸距為434mm，比起DJI Phantom 3/4系列但大少少，但起落架可折疊而且可拆除部分模組，放落背包帶出街都太大難度。至於電量方面達到5,100mAh，足夠飛到27分鐘，而當電量不足時會自動提示返航，失聯後亦會自動返航，兼且飛到指定禁飛區邊緣時會自動懸停，減低「Total Lost」機會。1,080p版預計7月7日出到貨，但至於極平的4K版本就話要到7月底先會進行公測，幾時發貨就未有消息！資料來源：Xiaomi記者：布偉倫