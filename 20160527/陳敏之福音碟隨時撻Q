陳敏之兩年前動筆簽一間「蚊型」唱片公司制樂堂，昨日有聲稱是制樂堂的前股東王先生爆料，指該公司大股東林山川（原名林浩賢）是大花筒，傳他曾拖欠租金及薪金，更傳被區域法院發出財物扣押令，王先生在電話中稱：「佢（林山川）私人嘢都係開公數，又亂花錢幫新人去外國錄音，但最終都係幫唔到人哋出碟。」陳敏之昨在電話中承認與制樂堂仍有唱片合約，但不評論林山川的財務問題：「其實我呢隻碟都係希望傳福音，唔係要鋪天蓋地宣傳，淨係印碟應該唔使花太多錢。」而林山川至截稿前仍未有聽電話。採訪：嵐山