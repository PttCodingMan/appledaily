社交網絡威力強勁，就連Tree根最近都積極喺facebook（fb）發功，希望用自己的方式把根留住（祝佢成功），更何況係企業公關高手關則輝呢。恒隆地產（101）集團傳訊助理董事關則輝噚日喺自己fb，上載佢同董事總經理陳南祿食漢堡包嘅相，實情係有間漢堡包店喺恒隆旗下旺角家樂坊開pop-up店，仲以財爺曾俊華曾經推銷嘅美食車作招徠，而且有一位靚女駐場，既做廚又做侍應。Pop-up店開到本月18日，關則輝噚日食晏時間就同陳南祿，仲有一班同事一齊去捧場，順便影相po上fb軟銷一番。聽聞陳南祿食咗牛肉漢堡、芝士薯條，再加啤酒，盛惠150蚊。估唔到60歲、有肚腩嘅陳南祿都唔怕食得咁heavy。