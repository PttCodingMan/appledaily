去旅行到埗，向家人或另一半報平安，以前人人打電話，依家一個WhatsApp訊息就搞掂。
有人都會响Facebook公告順便廣發葡萄，酸下返緊工的朋友。27歲的布魯塞爾前男模Jonathan Quiñonez遊歷中南美，就出新招向阿媽報平安，手持「MOM I  M FINE」（媽我很好）字樣影靚相，在Instagram發佈。見佢响深海潛水拎住，去動物園睇鱷魚又拎住，就連玩空中跳傘都專登把字樣寫在手上。我相信伯母一定覺得你玩得好開心，但佢就應該唔多放心，樣樣都咁危險！呢批相雖然為媽媽服務，但網友似乎相當受落，每張都吸到幾千like！記者：葉青霞資料來源：someecards