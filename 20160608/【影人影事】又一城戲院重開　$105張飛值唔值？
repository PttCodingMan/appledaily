剛剛踏入2016年，九龍塘又一城AMC戲院就同大家講bye bye。這間1998年年底開幕的戲院，大大話話陪住大家17年有多，去開睇戲嘅觀眾表示唔慣同唔捨得。於6月8日接棒的MCL院線Festival Grand Cinema，到底能否勝過舊戲院，極速吸納舊粉絲？今日就派出以往喜歡幫襯又一城AMC戲院、無一百都睇過幾十套戲的記者Terry比較一下新舊戲院。
新戲院小檔案：層數：2影廳數目：8間，包括1間貴賓廳座位數目：1,196個票價：2D正價$95-$105、3D正價$125-$135；貴賓廳2D正價$235，3D正價$245賣點：Dolby Atmos全景聲效、Hi-Fi級音響貴賓廳、日籍甜品師設計小食Terry心底話：1.座位-戲院座椅換晒皮椅，椅背較高身，比以往AMC的布面座椅舒服。-弧形設計有心思，還算做到無遮擋視野，實測身高一米八的人坐在前排，只被超輕微遮擋。-設全港首個採用B&W揚聲器、只得18個座位的貴賓廳，舊戲院沒有這種賣豪華體驗的影院，但貴賓廳太細，聲效難免不夠震撼，不過全真皮椅子相當出色，夠闊落，更可以幾乎躺平。如果入場時很累，有可能舒服到睡着，$235一張戲票，絕對高消費，就看你有多重視座椅質素。2.聲效-Festival Grand Cinema的1號院配備Dolby Atmos全景聲效，看了兩條電影預告，聲音有層次，很真實，好像在耳側經過，舊戲院當然不能媲美。但票價方面，會較其他影院貴$10，索價$105，多付$10不是問題，但$105看一場戲太貴了。3.食物-新戲院選擇多多，找來日籍甜品師松原明日香設計多款獨家甜品，其中芝士撻有驚喜，芝士味濃有水準，另還有泡芙配吉士醬、朱古力果仁脆片、曲奇等。總括來說，新戲院各樣設備、配套都較AMC好，不過票價偏貴，如果還是喜歡又一城就腳而會經常去看戲，建議入會，會員買票有8折。查詢： https://www.facebook.com/MCLCinemas/ 記者：葉青霞攝影：劉永發