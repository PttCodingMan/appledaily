近期，香港有一區忽然出名，就是被居民票選為「美食沙漠」的馬鞍山，正當大家話食肆嚴重不足的馬鞍山「輸嘅機會係零」，可能在樓價升幅方面，馬鞍山「輸嘅機會都係零」。作為多數港人眼中的郊區，馬鞍山出中環約一個鐘，算得上Zone 2至3之間，往沙田市中心車程要20分鐘。豪宅區大多數交通唔方便，如跑馬地、深灣等，出入需時，所以馬鞍山若以交通時間計算，算得上是豪宅區，所以郊區樓市區價！馬鞍山新盤較少，以恒基地產（012）旗下迎海呎價走勢，已經見識到馬鞍山樓價近年的威力！迎海一期2012年開售，實用率77%，首批實呎價達1.1萬元，貴絕馬鞍山，較當時二手呎價貴兩成！迎海二、三期接力賣，2014年均價1.3萬元，四期更為當中之最，呎價近1.5萬元，未計及較二手大幅溢價，4年期間一手價亦至少累升34%，人工當然追唔上！目前僅一期已超過辣招稅（SSD）3年期限，平均二手呎價1.1萬至1.2萬元，逼近當時一手價格。若當時買入二手樓如新港城、海柏花園，相信升幅水位或跑贏迎海一手樓。Melody http://www.facebook.com/whichroad 本欄逢周三刊出