43歲嘅彭丹近年五官常變，日前佢出席酒家開幕儀式時，眾來賓對丹丹「變臉神功」嘆為觀止。丹丹噚晚接受電話訪問時否認整容，佢好震驚咁用唔鹹唔淡嘅廣東話回應：「吓？有咁嘅事？我年紀會大㗎嘛！我個樣變咗有幾奇箒？唔同歲月有唔同變化，我唔明點解話我整容！」丹丹近年喺內地撈得好掂，2013年榮升甘肅省政協，又係全國青聯常委，而且仲做埋老闆搞電影。撰文：馮仁昭