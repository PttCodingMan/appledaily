邵仲衡早年與李麗珍合作拍《大時代》，劇中二人飾演情侶深入民心。相隔20年，早前兩人再合作拍攝葉念琛導演的電影《紀念日》，私下二人亦是好友。對於昨日爆出珍妹甩拖消息，邵仲衡接受電話訪問時仍然不太相信，指一個月前還分別與珍妹及潘源良聯絡，當時仍未察覺有異樣，他說：「唔係呀，之前同珍妹幫套戲慶功嘅時候見過面，之後都有電話、短訊聯絡過，仲約過佢睇展覽。阿潘都係早一個月喺有線見到佢，我哋仲去茶餐廳飲茶吹水。珍妹一向都鍾意才子、藝術家，阿潘好有才氣。雖然男歡女愛好平常，但如果屬實，郎才女貌，真係可惜呀。」採訪：何永寧