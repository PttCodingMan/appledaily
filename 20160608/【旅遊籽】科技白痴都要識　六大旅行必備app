網路2.0時代，去旅行甚麼也靠高科技解決，機場check-in是用電話、睇地圖搵路用電話、搵景點名勝plan行程也離不開手機，所謂一部smart phone在手就能走天涯，但你又能否物盡其用？記者親選自己用開六隻app，平時在香港也用得着，人在異地更覺作用之大。呢個世界上，除了Google Maps、facebook、Instagram、美圖影相程式，仲有其他app㗎！
1.換算寶物：Currency出外旅行，要數貨幣換算最麻煩。自問數口唔好，購物常常一時間換算不到價錢，要逐樣物品慢慢計番港紙，台幣、日圓、歐元等都叫易計，換作是韓圜、緬幣等吓吓幾十萬上落的，畀錢時真的頭都大埋，所以貨幣換算app很重要。Currency操作簡單，一張清單有齊多國貨幣兌港幣數目，匯率也夠update，一目了然。2.毒遊必備：AroundMe出門人生路不熟又語言不通，一些常去場所更是難尋。AroundMe利用定位功能鎖定用家位置後，就能列舉出附近最近的酒店、酒吧、餐廳、銀行、超市、戲院、醫院、加油站等，自己一個旅行時用最方便。3.路痴救星：MAPS.ME旅行時用Google Maps搵路是常識吧。可惜人在異地電話數據總要就住用，曾有朋友因為慳data不願用Google Maps結果因為迷路而趕不上火車。MAPS.ME離線地圖就可以解決這問題，只要確保出發前已下載好需要用的地圖，唔使上網都搵到路。4.另類玩法：Meetup旅行迷人之處是可認識到世界各地的人，而且渠道很多。Meetup是非一般的交友app，用家就自己興趣舉辦活動，讓不同人士參與，認識志同道合朋友。旅行時可透過這平台尋找當地人搞的導賞團、單車團、行山團、美食團等，可能發掘到比旅遊書提供更地道的景點。5.分賬專家：Splitwise同朋友去旅行最怕使費數目混亂，事後難追數，講錢又傷感情，惟有做好事前準備。 此app幫你紀錄旅程所有使費，做埋運算，仲會幫你send reminder提朋友唔好走數，唔使怕自己開口問尷尬啦！6.最準天氣先生：WeatherPRO平日用開電話內置程式睇天氣，但發現不夠準確，此天氣app詳細紀錄不同地區天氣，有齊濕度、水溫、日曬指數、紫外線等，精準度達9成，是出trip必備app之一。記者：王秋婷