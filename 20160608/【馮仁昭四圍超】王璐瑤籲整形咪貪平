王璐瑤（LuLu 左）及綠魔許嘉浩（Karl）噚日去到中環一間美容院體驗蜜蠟修眉。本身開設醫學美容院嘅LuLu話，𠵱家流行微整形，所以一年四季都好多生意。至於時下流行整乜？LuLu話：「打透明質酸整鼻、微笑紋、表情紋、黑眼圈乜都有，不過𠵱家開始唔興整尖下巴，而整形都好睇醫生嘅技術，有啲人低價頂爛巿，千祈唔好貪平，到時整得唔好就後悔。」撰文：馮仁昭