禮拜日沙田七草三泥賽事，草地用C加3欄作賽，雖然跑道狹窄，不過唔代表無得追，睇番最近12月19日同一移欄六場轉彎賽事，放頭馬無一上名，反而有「四小福」、「團圓飛舞」、「閃耀鑽皇」、「勇駒」及「高利多」早段留守中後位置，入直路憑後勁衝贏對手，靠後勁食糊嘅馬千祈唔好睇小。今戰列陣馬中，第五場「團圓飛舞」上仗正是於12月19日田C加3欄贏馬，老馬勝後等番同一移欄再跑，有力延續連勝紀錄。另外，尾場「吉祥」三次跑田C加3欄1400米，獲兩勝一位全上名，復爭強項可望回復表現。至於三場泥地均跑1200米，最近12月19日兩場同程頭馬「創出商機」及「心花怒放」均放頭入直路帶到，故此二場「永得米」、七場「老友記」及九場「控制者」等擅跑泥地之前領馬可優先留意。