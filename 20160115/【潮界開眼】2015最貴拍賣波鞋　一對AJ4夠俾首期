而家想買對靚波鞋真係好難，排隊又唔夠南亞人排，抽又次次抽唔中，識買的唯有上網bid才是正路。近日就有外國波鞋網站總結了2015年中，ebay上拍賣價最貴的20對波鞋，想不到的是頭三位都是AJ4，加上第16位的AJ4 Retro 「Oregon Duckman」﹙美金$5,500，約$42,679港幣﹚，20對中佔了4對，AJ 4成了大贏家！而榮登榜首的就是AJ4 Retro「Eminem X Carhartt」，拍賣價為美金$30,100，即是港幣23萬幾，平平地真係夠俾首期！至於點解咁貴，其實除了因為Eminem神名加身外，亦因為這對鞋只出了10對作慈善拍賣，實屬超級鬼罕級數，在上年11月的拍賣中，10對鞋共籌得美金$227,552（$1,765,780港幣），相當誇張！而另一對較舊，而又跟Eminem有關的AJ4 Retro 「Eminem Encore」，當年只限量出了50對，上年亦有一對以美金$26,000﹙約$201,757港幣）拍賣價登上第三位。至於二位就是由2005限量推出72對，致今一直被捧為神鞋之一的AJ4 Retro 「UNDFTD」，拍賣價為美金$30,000﹙約$232,797港幣）。除Eminem外，當然得不提近年潮界的皇者Kanye West，長炒長有的Nike時代Air Yeezy 2 NRG 「Pure Platinum」和「Red October」分別以美金$5,150﹙約$39,963港幣）和和美金$15,000﹙約$116,398港幣）進佔第20位和第6位，而adidas的Yeezy Boost 750亦有一對以美金$5,400﹙約$41,903港幣）上第17位，不過買果位可能喊緊，事關這對鞋雖貴為2015鞋王，但畢竟有一定貨量，雖至今仍高炒至1至2萬港幣水位，但絕不值$5,400美金。其他上榜的當然還少不了Kobe 9和10 HTM、Foamposite One 「Tianjin」、Nike Mag、等等等等，雖然買唔起﹙或唔捨得買），但睇下都覺得興奮。
資料來源：SOLE COLLECTOR記者：韓繼聰