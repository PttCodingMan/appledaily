Samantha初入行時，港股甚受外圍影響，ADR成為大市前瞻，近年越來越多中資來港上市，港股和A股關連性更甚於美股，港股最近兩邊不是人。第一，外資眼裏的中港股市均為新興市場，美元走強人民幣急貶必會連在本港的資金也連根拔起，走資潮昨明顯惡化，港滙低見7.78，創歐債以來新低。第二，自去年A股股災後，阿爺只救親生仔，A股拗腰升2%，H指倒跌場面屢見不鮮。說穿了，港股美其名夠獨立，其實更似孤兒，賺錢冇份，撳錢一定榜上有名，如果擺明要撳你錢，你會點做？實係收埋佢扮冇錢先喇！ 身邊有不少戰友認為Sam太淡，他們認為港股通連續7個交易日錄逾10億元人民幣淨流入，大媽變相執外資二攤云云，港股有望翻生，但更值得留意是外資走筆錢大啲？還是大媽筆錢大啲？向來是外資基金主導的港股着實未敢樂觀。另外一個最強盾牌PE夠低，出面同啲外資芬佬傾，大家異口同聲「抵吖」但他們講多過做，8倍幾是指歷史市盈率，投資界有句名言，就是只望倒後鏡隨時會車毀人亡。如樓盤割價廣告咁，有跳樓市盈率、海嘯市盈率，切忌貪平。咁大市幾時先喘穩？當一些績優唔係賺人仔的股份都企得穩，後市先至有得諗。Samantha https://www.facebook.com/stocksamantha 本欄逢周五刊出