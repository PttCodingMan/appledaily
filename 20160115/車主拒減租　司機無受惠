【無增收入】牌價連月急跌，惟的士司機指未感到受惠。記者訪問多名市區的士司機，皆表示未獲車主減租。同時，Uber等租車軟件興起搶走生意，吸引不少年輕司機轉投Uber陣營，致出現「有車無人揸」情況，才成為牌價受壓主因。
轉投Uber慳租金
符姓司機指，自Uber等租車軟件推出市場後，不少年輕司機轉職駕駛專車，「每日慳番幾百蚊租，邊度仲有人揸的士」，現時市場「有車無人揸」；他批評的士牌價與車租走勢脫節，「減租？你諗到唔好諗！幾間的士商會夾埋一齊炒，就算牌價跌都唔會放返出嚟」。另一名李姓司機指，車行沒有相應減租，現時每更車租約400元，新車每更租金接近500元。另一方面，近月股市、樓市向下，生意受到影響，豪客減少，每日收入平均減少100多元，「就算減租都無生意做」。按近日牌價跌至600萬元推算，投資回報率約4%至5%左右，當中未計保險、牌費、維修等開支。不過，由於「炒牌」入場費一向偏低，約5萬至10萬元即可入市，加上新供應有限，成為一眾炒家投機工具。