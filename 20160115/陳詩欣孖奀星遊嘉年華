【爆相爆片】曾拍劇集《On Call 36小時》、《點金勝手》的無綫奀星馬貫東，前晚被讀者黎小姐「爆相爆片」捕獲孖樂壇新人陳詩欣夜遊中環AIA嘉年華，當時兩人玩擲公仔遊戲，手上各有一隻公仔獎品，最後一擲空手而回。馬貫東拍過多部劇集，但大多扮演閒角連名字都沒有。昨記者致電陳詩欣問是否與馬貫東拍拖？她例牌否認：「仲有其他人，佢哋去玩過山車，我唔敢玩，去玩攤位遊戲，我哋識咗6年，未入行前做model拍廣告識。」問對方是否追求她？陳詩欣說：「唔係，我都想有男仔追，佢追我先算啦，我鍾意成熟穩重孝順嘅男仔。」採訪：皓騫