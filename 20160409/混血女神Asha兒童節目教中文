萬眾期待的ViuTV開台，網友連兒童節目《快樂童盟》都捧場，英菲混血主持Asha Cuthbert驚艷登場，因樣子pure兼廣東話超流利，被網友封為混血女神。Asha本是網絡紅人，去年拍片寸爆王晶「有樓就係成功指標」的言論，連黃秋生都大讚：「打到班老鬼啪啪聲。」
Asha以前做YouTuber時染了一頭粉紅色頭髮，現做兒童節目主持，就特地染了深啡色，形象來個大變身，昨日她接受本報電話訪問，對於被網友封為混血女神，她說：「Really？好畀面，我本身香港人。」問到做兒童節目會否收斂大膽言論？她說：「我覺得做節目係一個角色，我唔想思想過份傳統，想小朋友open啲多啲選擇，總監都唔想咁悶，點都要新鮮啲多啲題材。」採訪：嵐山