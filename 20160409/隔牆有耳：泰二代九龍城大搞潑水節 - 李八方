每年有數以萬計遊客，不遠千里都要到泰國參與潑水節，但其實留港同樣可體驗街頭玩水的氣氛。香港潑水節明日（4月10日）於九龍城舉行，不單有瘋狂潑水及嘉年華，今年仲有歷來最大規模、近300人參與嘅古色巡遊，將地道泰國文化帶到港，一班泰二代日前為潑水節綵排（圖）。其實潑水節係泰國人新年，九龍城素有「小泰國」之稱，大批居港泰人每逢4月都會自發慶祝潑水節，去年起更變身成盛大的嘉年華活動，「泰二代」陳彩蓮（Visa）就係搞手之一，Vita同八方講，唔少香港第二代泰國人甚少機會接觸泰國文化，所以佢去年聯同一班「泰二代」嘅九龍城泰國餐廳老闆籌備香港潑水節，將過去「柴娃娃」玩水活動，變成融合傳統泰文化的節慶，加入清邁仙女巡遊、泰國鄉郊的浴佛及堆沙塔傳統等。今年活動焦點落係中午12時30分舉行嘅古色巡遊，包括專程從泰國請來兩尊大佛，由穿上七仙女服裝嘅模特兒打頭陣，帶領一眾Water Angels選舉嘅佳麗及身穿特色服裝嘅小童，另亦有泰國BMX花式單車國家隊選手、人妖及長鼓隊緊隨其後作表演。