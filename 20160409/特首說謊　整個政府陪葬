【拆局】包括本報在內不同傳媒，昨日均以不同方式測試機場及航空公司職員會否將禁區外的行李送到已進入禁區乘客手上，結果全部失敗。有官場及政界中人表示，傳媒測試等同踢爆特首梁振英以至保安局局長黎棟國所說今次事件非特事特辦並非事實，難免令公眾覺得政府為保特首不惜集體說謊，「原本只係特首屋企人問題，變成整個政府誠信問題，拎整個政府陪葬」。有官場中人表示，傳媒的測試變相否定黎棟國、民航處處長羅崇文昨日於立法會說幫頌昕送行李入禁區事件不是特事特辦的言論，「市民睇完傳媒測試，再睇黎棟國、羅崇文佢哋咁講，第一個反應必定係覺得官員講大話」。他指，市民再下一步就會質疑，政府、機管局是否為了要保特首，所以集體「夾口供」證明特首女兒沒有行使特權，「結果連政府都拉埋落水，變成政治危機」。
大話冚大話變政治危機

另一政界中人更形容，梁振英的做法是典型「一個大話冚一個大話」，「大話只會越講越大，𠵱家傳媒一踢爆，就會火燒連環船，唔只燒梁振英，連政府、AA（機管局）都燒埋」。該政界中人指事件發展到現在，已不只是梁振英及其家人有沒有行使特權施壓如此簡單，而是整個政府是否為了掩飾梁振英一些不合規行為，不惜集體講大話，「呢個問題比起梁振英同佢家人行使特權施壓更加嚴重，危及整個政府誠信同操守問題」。該政界中人認為，如果泛民在立法會追究事件，「呢個可以係好大嘅政治炸彈」。■記者莫劍弦