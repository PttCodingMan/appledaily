何鴻燊三房三子女何超雲、何超蓮、何猷啟先後為情所困、被情所傷，可謂同病相憐。何猷啟昨日以東華三院總理身份出席在灣仔舉行的仁濟醫院新一屆董事局就職典禮，猷啟被問到有沒有時間拍拖時，他說：「𠵱家兼顧慈善同打理媽咪嘅生意，不嬲都專心做嘢先，冇時間拍拖。」
「唔好諗前度」
提到姊姊超雲被指翻撻前度陳山聰不遂，猷啟急急為超雲澄清：「唔係好關佢事，係夾硬攞咗佢嚟寫，佢都冇呢個意思，但係唔知點解扭曲咗變咗想翻兜，佢冤枉，都有少少唔開心。」猷啟鼓勵超雲和超蓮要向前看，一切重新開始，他說：「有叫超雲快啲搵番個，唔好將精神放喺之前發生嘅嘢度，佢哋大把本錢，可以慢慢搵。𠵱家三姊弟都係單身，自己亦唔急住識女朋友。」超雲舊愛陳山聰三年前分手後，已低調另結新歡Apple，昨日他在將軍澳錄影節目時，被問到超雲翻撻一事，他以普通話回答說：「不是事實，不回應。」但提到女友Apple陳山聰就承認拍拖：「希望可以低調一點，她不是這個圈，有正常生活，有自己生活，追訪就追訪我。」陳山聰表示最開心的人是陳媽媽，他說：「老人家希望兒子可以有個穩定交往對象，有人可以照顧我就開心，再努力一點再想將來吧！不想她太大壓力。」問到Apple是否陳山聰結婚對象？他說：「希望有一天吧！要努力工作，有工作有事業，就談家庭不遠的事吧！」採訪、攝影：羅慧敏