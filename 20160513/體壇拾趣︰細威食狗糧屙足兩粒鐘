美國網球手莎蓮娜自從三年前養佢隻狗Chip，去邊度比賽都會帶埋佢。細威最近喺意大利出戰羅馬大師賽，見到酒店有狗仔大餐供應，就嗌咗個價值15歐元（約130港元）嘅三文魚飯（右圖），仲忍唔住食咗啖，點知食落去好大陣洗潔精味，之後仲屙咗兩個鐘。不過，細威屙到腳軟都好，佢噚日喺女單第三圈一樣直落兩盤擊敗同胞麥希露。（now634台今日6:00pm直播）