「Son姐你是職場專家，我好想問你點解HR咁唔pro！之前我見工成功咗，本來好開心，HR講明準備好合約會通知我去簽，點知等咗成個禮拜都冇下文。打過幾個電話想問清楚吓究竟發生乜嘢事，個HR竟然電話都冇覆！我其實心中都估應該係出咗事。最後等咗兩個禮拜完全冇消息，我頂唔順直接打電話畀嗰日見我嘅部門主管，個主管尷尷尬尬同我講話原來個職位唔再存在！咁即係點？佢問我HR冇同我講清楚咩？我嬲到頭殼頂出煙差啲忍唔住講粗口！」「如果HR有講我使鬼面懵懵打去問佢？好彩我冇信佢返去辭工，如果唔係，搞到兩頭唔到岸我家陣可以點算？我覺得嗰個HR簡直離晒譜，有咁大變化突然間冇咗個位第一時間要通知我唔係咁都唔知啩？我想問清楚佢究竟係唔係請咗第二個人所以改變主意唔要我！我想打電話去鏟佢，問佢點解咁唔負責任！成件事處理得咁差，我有乜嘢可以做？我要投訴佢！」
我完全認同亦都明白理解你的憤怒，換轉我是你，我會直接向公司最高領導人投訴，整件事的處理是如此的差劣低劣！雖然我職場資歷豐富，遇上你這種情況，HR夠膽衰到連電話都不覆，還是第一次聽到。做HR做到咁都可算係極品，我絕對相信你不是第一個受害人。不過你的投訴除了發洩之外，你要有心理準備會石沉大海，不要奢望會有回音。從他們處理你的招聘事宜的手法，絕對反映這間公司的做事作風，管理層不聞不問已知肯定個個卸膊兼廢！ 你應該慶幸，去不成做事，絕對不是你的損失。這間公司不去也罷，打電話去鏟HR？你認為有人會接你電話嗎？不必花時間去查證究竟那位主管講的是假話還是真，因為根本不值得！張慧敏 http://www.facebook.com/HKcareerdoctor 