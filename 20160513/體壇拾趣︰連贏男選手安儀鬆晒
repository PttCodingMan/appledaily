「四眼cue后」吳安儀喺英國舉行嘅Q School職業桌球資格賽，繼前日以4:2淘汰英格蘭嘅基斯鍾斯，首次擊敗男選手之後，周四次圈繼續發威，以4:0大勝另一英格蘭男將米亞（Hassan Miah），當中更打出一cue 57度。殺入第三圈嘅安儀，聽日會對英格蘭90後嘅基頓（Clayton Humphries），安儀話：「我目的係好好享受每圈比賽，呢度setting同我上個月參加嘅世錦賽外圍賽差唔多，感覺熟口熟面，所以冇咁緊張。」