女子組合FFx噚日去到荃灣，為其代言嘅美容中心簽訂三年合約，同時獲冠名贊助演唱會，收過百萬酬勞。佢哋同時宣佈今個月28日於旺角麥花臣室內運動場舉行嘅首次演唱會，1,400張門票當中，380蚊同280蚊嘅門票已經售罄，剩番少量平飛，佢哋話：「好多fans喺facebook留言話買唔到飛，我哋暫時都冇辦法，我哋都只係每人得兩張飛，屋企人都冇飛。」撰文：馮仁昭