今年是日本電玩遊戲Pokemon系列第一部遊戲軟件「Pokemon紅·綠」發售20周年，早前「精靈寶可夢股份有限公司」董事長石原恒宣佈，將《寵物小精靈》改名為《精靈寶可夢》。香港任天堂指，除《寵物小精靈》更名外，就連第一代151隻寵物小精靈，部分都要重新命名，例如「比卡超」改名「皮卡丘」、「奇異種子」改稱「妙蛙種子」、「車厘龜」亦改為「傑尼龜」。香港任天堂亦在facebook公佈，今年11月「精靈寶可夢 太陽／月亮」遊戲軟體中文版消息，但遭網民洗版，批評任天堂「漠視香港用廣東話」、貶低香港人尊嚴，呼籲罷買罷玩。 不少網民除不滿任天堂換走沿用多年的港版譯名《寵物小精靈》外，更氣憤任天堂棄用「比卡超」等主角的港版譯名，留言斥「叫《精靈寶可夢》都算啦，你連比卡超都轉係想點？」又認為香港任天堂在改名一事「冇say」，反建議香港任天堂「拼埋入台任啦，我哋香港玩家要你哋嚟做乜？」 除「比卡超」在今次改名中「遭殃」外，其進化後形態「雷超」，亦被改成「雷丘」；「喵喵怪」不再怪（改名為「喵喵」）、「傻鴨」不再傻（改名為「可達鴨」）；「波波球」與「肥波球」，則被改成「胖丁」及「胖可丁」。 部分名字改成新名後，不難看出是以普通話發音譯成中文，包括「毒氣丸」改成「瓦斯彈」、「伊貝」改成「伊布」、「背背龍」亦變成「拉普拉斯」。 早在3月已有網民聯署，要求任天堂保留各地譯名，雖然當時收集超過6,000聯署，但最終各精靈亦逃不過改名命運。「爭取Pokemon保留各地譯名聯署」facebook專頁指，雖然部分新譯名有以香港翻譯為依歸，但大部分譯名是根據台譯，對此感到失望；同時對任天堂對聯署不作回應而感到遺憾，將商議進一步行動，包括以「一人一信」形式表達意見。 【網民點睇】Elson Chow：港任，如果你冇得say嘅，不如你地都拼埋入台任啦，我地香港玩家要你地黎做乜？ Tony Chu：任天堂是否有當香港用戶是客人架？講咗咁耐香港人冇可能接受國語/普通話譯名的，但任天堂仍然當我地白痴，理都唔理吓，任天堂的客戶服務水平真的差到無可再差！！！！！！ Mike Kwok：請支持罷買罷玩，要支持請支持暫時還沒有改名的同時期同類型其他公司作品，比佢地改得一次名，打開咗個缺口，以後就乜GAME都跟哂大陸譯音到似，香港人即管繼續我討厭政治，遊戲商見到你地反應原來咁冷淡，就唔會再理你地感受，唔駛分咩港版陸版，亦唔駛分繁中簡中，一個版搞掂哂，慳成本慳心力 何生：遊戲就鎖區分隔，中文就漠視香港用廣東話，譯音唔同去統一。我以後唔會買任何任天堂產品，byebye。利申：我自紅白機、灰色gameboy，玩到wiiu、n3dsll Qing Yun Lin：因為改名就不玩的各位朋友，你們根本不愛pokemon，真正喜歡的玩家才不會在意這種事情呢？ Chau Choi Wing：反對依照普通話讀音統一中文名稱，請任天堂尊重香港用戶，針對香港市場沿用香港譯名。 Fong Chon On：唔好叫(香港)，改(中國)啦，你地有冇用廣東話讀過皮卡丘，個音同Pikachu差好遠㗎！ Randy Lee：集集都有買黎玩，不過d名變成咁，就算本身睇開日文我都唔玩了 Jack Chan：中文名劣評