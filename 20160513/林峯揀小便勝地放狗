【數碼港】林峯早前忙開演唱會，老友馬天佑就幫手陪阿嫂吳千語。馬天佑管接管送，就連放狗都陪到實，不過好事多磨，放狗期間馬天佑在千語BB身邊露械小便，當時林峯很大反應地回應事件說：「唔係急到咁吓！」老友露械事件相隔數天，林峯前日就親身到同一公園放狗。
旨意外傭清大便
前日下午5時，林峯帶着一大一細的愛犬到數碼港公園放狗，其間他不時和其他狗主點頭打招呼，相信他是這個狗公園的常客。林峯刻意將cap帽拉低，並長期耷低頭、全神貫注看電話，名義上是放狗，但實際上是任由兩隻狗在公園裏走來走去。行了一會兒，林峯索性坐下來㩒電話，還不時對着電話錄語音訊息。林峯趟放狗之旅十分忙碌，大部份時間專注看電話，偶爾才會抬起頭四圍望，看看有沒有人認得他。至於愛犬的大小二便就交由同行外傭處理，狗狗一去大便，林峯只負責拿出報紙交給傭人，自己再繼續㩒電話。至於老友馬天佑尿尿的「聖地」，林峯都有到此一遊，不過他只是經過該處，沒有刻意停低，大約半小時後便走人！對於林峯在自己露械小便的同一個公園放狗，馬天佑昨日在電話中表示：「哈哈，乜咁多人去嘅咩！其實佢（林峯）唔係特登嘅，我不嬲知佢喺呢度放狗。」提起自己當街露械小便，馬天佑尷尬地說：「最近喺高登見到有人將我張相改圖，喺我重要部位key條火龍同中環國際金融中心，創意無限。呢件事之後，個個friend都笑我，我諗應該會笑幾年，不過冇辦法，係自己做錯事。」採訪、攝影：徐錦池、潘冠恩