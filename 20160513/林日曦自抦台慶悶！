毛記電視首屆「萬千呃Like賀台慶2016」前晚於灣仔會展舉行，ViuTV作現場直播。全晚共頒發最like男、女主角及最like節目三個獎項，並分別由視帝后夏雨和李司棋，以及盧海鵬頒獎，結果專家Dickson和黃慘盈分別奪男、女主角，《星期三港案》當選為最like節目。
兩度道歉
雖然毛記台慶有林雪、盧冠廷、夏雨、李司棋和趙學而等助陣，但節目太過冗長又勁甩，氣氛大打折扣。身為毛記腦細的林日曦，為此兩度在facebook道歉，他說：「我哋做咗一個低於期望、好多甩兼非常冗長嘅show出嚟，悶親大家……對唔住。」林日曦指前晚出現很多意外，尤其cue騷嚴重錯誤，令場口之間不連接，加上不少影片到最後一刻才拍好，因而沒機會綵排。他說：「講到尾，係我哋幾個負責去度嘅人嘅問題。噚晚去逐一道歉時，肉肉麻麻尷尷尬尬咁，我係冇同班朝見口晚見面嘅同事講。但我心底裏其實最想同佢哋道歉，因為佢哋花咗好多心機、時間、汗水同眼淚去籌備、排練，但就因為我哋編排失當，搞到佢哋得唔到佢哋應得嘅一面倒讚賞，Sorry。」雖然毛記台慶甩晒碌，但於ViuTV直播最高錄得9點收視（約60萬觀眾收看，平均收視也有7.6點（約51萬觀眾收看），無綫同時段三個節目《火線下的江湖大佬》、《殭》及《星星探親團》收視均告下滑。採訪：王連連、曹家誠攝影：陳志嵐、沈健程