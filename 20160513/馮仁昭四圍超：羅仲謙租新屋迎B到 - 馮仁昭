新婚嘅羅仲謙同鄭融噚日喺中環出席時裝品牌活動，謙仔婚後首次出席活動，佢話𠵱家生活好充實同美滿，婚後謙仔就開始去內地宣傳電影，本來老婆楊怡都話跟埋去，但謙仔就驚老婆辛苦，叫佢唔好去，仲話老婆係用嚟錫嘅，問佢係咪要楊怡養好身體準備生B？謙仔話：「小朋友隨緣，我哋計劃好先做，今年太忙，未必係今年。」佢仲話租咗新地方，環境好適合將來有小朋友。撰文：馮仁昭