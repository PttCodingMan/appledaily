胡定欣、林夏薇同王君馨噚日喺將軍澳出席活動，最近有傳因為王君馨太進取，俾積怨多年嘅胡定欣同林夏薇杯葛，喺活動見林夏薇全程同胡定欣做孖公仔，不過林夏薇話：「亂講，識我嘅人都知我性格，多謝啲報道幫我哋宣傳。」佢仲話好奇怪點解有傳話王君馨跪地向佢道歉。但係話就話冇不和，不過佢哋三女影合照嗰陣，定欣擾攘咗好耐先肯影。撰文：馮仁昭