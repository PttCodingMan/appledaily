貪靚唔係女人嘅專利，舊年12月開始擔任十方控股（1831）執行董事嘅導演徐小明，噚日現身講解公司新嘅發展方向，年逾花甲嘅佢都算保養得宜，仲好似有紋眉（圖）㖭喎。根據風水師麥玲玲所講，眉主執行力，越濃越好，紋眉都有效。咁十方控股落喺徐導演手上，靠佢條眉，應該都可以信佢run得間公司好好喇。