【失望離場】曾是滙豐最高華人管理層的前滙豐銀行副總經理劉智傑，2000年離開滙豐，他自言退休後「見到John Bond（前滙控主席龐約翰）咁做嘢（四圍併購）」，即全部沽清滙控（005），2009年亦當然無份供股；縱然他曾在2011年「翻兜」滙控，憧憬新人上場會有新景象，惟最後都失望蝕讓離場，現時「一股都無」，形容還持有滙控、認為會重返紅底股的人「係癡戀」！
2011年翻兜　蝕讓沽出
劉智傑認為，銀行業經營「好大鑊」，孳息曲線「都無斜度邊有錢賺（息率曲線拉斜，銀行才可拆短錢放長錢賺取息差）」，所以已多年「冇掂」銀行股。他稱多年前已指出，外界預測滙控會重返紅底股行列「係發緊夢」，惟自己很多親戚都「唔聽講」，仍持有獅子行：「有乜辦法？冇人信！呢啲好似係癡戀！」曾與滙控行政總裁歐智華共事過的劉智傑，2011年初在對方剛上台掌舵時，曾再買過滙控，因對換帥後的獅子行「有好大希望」，認為歐智華是「聰明絕頂的人」，可以點石成金，指集團外滙戰績中「賺錢最高紀錄」都是由歐智華創下。不過，劉智傑指歐智華頭半年「交到數」後，「收尾出嚟業績全部失望，都唔知佢做乜」？所以最終決定蝕讓離場，從此不再沾手滙控股票。去年中渣打集團（2888）新行政總裁溫拓思上場，年底溫拓思個人斥資近150萬美元增持渣打。劉智傑稱當時曾「心郁郁」想買渣打，「覺得佢梗係有料兼睇得通」，好彩最終都「嘞住」冇買到。渣打上周五報47.55元，續徘徊在歷史低位水平。