香港億元六合彩下個月先開，不過西布朗中場布拉特就先中「頭獎」，上周六英足盃16強作客雷丁，雖然西布朗由中場費查先開紀錄，但就以1:3輸波出局；布拉特原本賽後去自己球迷區感謝支持，但有球迷唔忿氣就從看台擲銀仔（圓圈示），結果擊中布拉特，好彩只中眼底，如果高多兩吋隨時盲埋，西布朗領隊普利斯同球會都出聲明反對暴力，而呢位擲銀仔球迷，料畀球會處分終身禁止再入場睇西布朗比賽。