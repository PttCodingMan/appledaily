蔡楓華（Ken）昨日在旺角為其5月於文化中心舉行的個唱 「情歌蜜語演唱會Part 2」開記招，並邀得50名粉絲到場支持。Ken指由於去年於荃灣舉行的個唱反應熱烈，故再添食，他透露兩次演唱會均由自己投資：「4場加埋投資過百萬，唔係話冇朋友幫，但我搞得掂咪自己搞囉。」Ken表示近5年演出了近30場，經濟轉好。他忽然提到曾有報道說其荃灣場門票收費過高：「我個騷票價唔會改。」Ken又表示為今次刻意操弗，農曆年期間忍口，並稱已有胸肌，問會否於個唱上騷身材？Ken笑說：「喺紅磡（紅館）嗰啲先要（騷肌），文化中心高尚好多唔需要。」採訪、攝影：譚倩宜