胡楓、羅蘭、麥德羅同丁悅噚日去咗黃大仙出席慈善千人盆菜宴，現場有唔少老友記，好鍾意跳舞嘅胡楓聯同麥德羅一齊大跳chacha，𠱁到大家鬼咁開心，仲拍爛手掌。胡楓同羅蘭都話老人家應該多啲參與社區活動，保持心境年輕同開朗，人都會健康啲！講到老友謝賢遲啲同佘詩曼、馬國明拍劇，修哥話叫佢要勤力啲，咪懶懶散散。撰文：馮仁昭