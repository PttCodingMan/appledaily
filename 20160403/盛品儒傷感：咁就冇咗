亞視前執行董事盛品儒前晚匆匆由內地返港，回赤柱豪宅與老婆蔡一鳳睇電視送別亞視。望着螢幕突然熄機的藍畫面，盛品儒夫婦都舉起手機拍下亞視歷史一刻，其後畫面出現雪花，卻沒有告別卡，盛品儒遺憾說：「咁就冇咗，陪住港人59年歷史嘅一間電視台就咁結束，一個時代告別，有啲傷感。」蔡一鳳安撫老公即送上情深一吻。盛品儒回顧在亞視3年半的開心記憶，他說：「啱啱入電視台工作好神秘，嗰幾年經驗令我人脈同視野擴闊咗，亞視台前幕後好有人情味。近年網絡顛覆，電視好難生存。」他透露離開亞視後甚少接觸王征。 採訪：比華利攝影：沈健程