太陽娛樂文化老闆周焯華（洗米華）與Mandy Lieu搞婚外情，去年底更公開「世紀拖手」，令正印陳慧玲（Heidi）心死，主動提出離婚。這邊廂，洗米華與Mandy不時周圍飛，風流快活嘆世界；另一邊廂，洗米嫂Heidi縱使與洗米華夫妻緣盡，但她依然愛錫老爺，得到周家上下力撐，Heidi亦決心獨力照顧大女周梓潼及10個月大的孻女周善潼，認真堅強。
緋聞男友現身撐
Heidi見細女善潼將近1歲，亦開始積極花多一些時間搞生意，近月忙為她在澳門開設的東南亞茶餐廳生意擴充，上月中更靜悄悄在香港上環區開分店試業。前日她在facebook貼了數張新相向友人介紹，當中她的閨蜜好友、陳山聰大嫂李碧君夫婦前來捧場，友人亦紛紛留言支持，當中包括曾與她同遊韓國的造型師男友人Why Wong。記者昨日致電給李碧君，她表示：「茶餐廳嘅香港生意剛剛開始，佢差唔多日日都去睇睇，我噚日同老公去探佢班。」Heidi昨日再出動，為與李碧君合夥搞的健康食品店在澳門舉行活動，同場還有大女梓潼、洗米華家姐Candy、陳山聰兄弟前來撐場。身穿白色短裙的Heidi依然索爆，落力在店舖打點，為以其英文名「Heidi」推出的健康果汁宣傳，而Why亦有現身支持。採訪：唐如