近年都市人對潔齒越趨講究，不少品牌亦推出各樣古靈精怪潔齒產品，如芥末牙膏粉等，除貪得意外是否真的有用？
1.辦公室除口氣不少打工仔飯後都要開會或見客，潔齒除口氣就顯得非常重要，早前日本蜂膠漱口水熱爆網，示範者吐出的一片片污垢令人驚訝，難以想像口腔到底有多骯髒。記者實試後發現當然不如廣告般神奇，但果真吐出不少污垢。漱口水帶蜜糖味不太刺激，用後口氣清新，買定一支放辦公室以備不時之需最好。
2.牙膏粒隨身帶去旅行時酒店內的牙膏細支得可憐又不環保，但又不想買大大支牙膏只用幾日，Lush的牙膏粒就最方便。攜帶出外亦不算麻煩，配迷你摺叠牙刷，放於化妝袋食完飯後快速刷個牙亦可。
3.新奇怪味牙膏粉牙粉似是最無用，但用小盒分裝同樣方便放入手袋，用濕牙刷沾粉後即可刷牙。三款味道皆有點古怪，日本芥末味夠特別又可殺菌，士多啤梨味似吹波糖易入口，但丁香味內含幼海鹽成份味道很鹹，要嘗新試芥末味就最過癮。（a）Lush 中環擺花街21號Soho Square地下至四樓（b）卓悅各門市記者：楊麗珊攝影：鄧鴻欣 陳永威