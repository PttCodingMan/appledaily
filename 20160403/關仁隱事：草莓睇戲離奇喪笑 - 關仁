早前關仁去睇張學友同林嘉欣主演嘅《暗色天堂》首映，齋睇戲名都知道唔係一部笑片，而套劇本身係講牧師同教徒一段曖昧關係。入到場大家都好靜心欣賞，但唔知點解陪老友阿二一齊睇嘅草莓當日好興奮，唔知為乜係咁笑，笑到咔咔聲又誇張又大聲，全場人都聽到。坐草莓前面嘅觀眾最終忍唔住轉身睥咗佢一眼，草莓先識收斂番少少；點知到黃秋生同羅蘭兩位大狀出場時，佢又開始狂笑，連黃子華做旁聽都笑，搞到神憎鬼厭，阿二當然好尷尬。撰文：關仁