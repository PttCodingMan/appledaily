韓國選秀節目《PRODUCE101》前晚播出最後一集，宣佈能夠出道的11位優勝者，最終與周子瑜同屬JYP事務所、15歲混血練習生Somi贏得冠軍。Somi一直憑人氣與實力高踞節目排名榜，所以一眾網民都認為她實至名歸。Somi得知賽果後爆喊：「多謝公司JYP和節目製作組，亦多謝各位老師及一起參加比賽的大家。」
另外，子瑜於綜藝節目《TWICE優雅的私生活》再次挑戰演技，戴上假髮演《請回答1988》女主角德善發嬲的場面。子瑜戴上假髮後由靚女變靚仔，連主持人及隊友都讚。雖然子瑜演得好認真，但一眾隊友就偷偷地笑，連子瑜都忍不住問：「好好笑啊？」令所有人立刻爆笑。撰文：文康妮