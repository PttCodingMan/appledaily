陳敏之昨日宣佈陀仔，作為契家姐的伍詠薇和拍檔森美當然戥她開心。不過，伍姑娘笑言不滿意升呢做「大姨媽」，她昨在電話說：「所以細個唔好亂認契哥契妹，好可惡、好核突，我唔要呢個名呀！」伍姑娘表示喜歡小朋友叫她做Auntie Five，因為容易記。她更透露敏之是穿上她送贈的衫宣佈喜訊，更坦言好感動：「好似我都有份，好窩心，佢仲揀咗我結婚周年紀念嚟宣佈，多謝佢咁錫我，好恭喜佢！」伍姑娘表示不想送錢太娘，問為何自己不生？她說：「18歲時曾經好想生，跟住反覆諗又生又唔生，我同伊能靜同年，其實仲生得㗎。」昨日是伍姑娘與老公練海棠的結婚17周年，二人前晚已外出撐枱腳，昨日則全日留在家中。
森美前晚與敏之一齊錄影《Sunday好戲王》，自言上星期綵排時已經估到，他說：「見佢坐喺度以為唔舒服，佢話『唔想企咁耐。』我呢啲過來人就估到囉。佢粗身大細，都會扶住佢行下前行下後，做住公公先啦。」採訪：劉敏、小米