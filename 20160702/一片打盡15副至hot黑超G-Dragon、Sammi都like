夏天戴超是常識吧，2016大熱黑超到底hit咩款，今季其中一個最hit設計，一定係Double Bridge，Dior更大玩雙色鏡片，阿Sa、李冰冰都先後戴過。另外Prada、Miu Miu、Yohji Yamamoto，以及余文樂經常戴的Native Son都有推出Double Bridge款式。膠框今年繼續hit，Saint Launent白色橢圓形膠框款，超sharp同時帶少少vintage，連G-Dragon上台唱歌都戴住，同樣是潮人熱捧的Givenchy，就低調玩details，於框內飾有圓釘。愛浮誇的話，可以考慮Chanel的超大碼反光鏡，戴上去cyber味十足；Fendi貓眼款式，則又潮又cute，Joey、Kathy和阿徐都是用家，另外Marc Jacos都有推出得意貓眼款式。想走型格路線，可以揀幼臂款，近期好hit的韓牌Gentle Monster，就大玩平面境設計，潮人實buy。