德國主帥路維喺周日贏烏克蘭2:0場歐國盃C組分組賽，俾電視影到𢱑完蛋蛋同籮柚仲要攞隻手嚟聞，事後俾傳媒同網民嘲笑；路維到周三終於為不雅行為道歉：「呢幾日我都睇到相，真係好對唔住。但當你腎上腺素飆升，就會不自覺地做咗某啲嘢。由呢一刻開始，我會檢點自己啲行為。」喺路維道歉嘅同時，英格蘭中場占士米拿（圖）同朗尼等隊友打高球嗰陣，又俾人影到伸隻手入褲度𢱑蛋蛋，睇嚟力撐路維嘅德國前鋒普多斯基講得冇錯，八成男人都會𢱑蛋蛋囉。