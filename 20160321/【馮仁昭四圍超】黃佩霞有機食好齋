黃佩霞（Almen）噚日喺中環出席「全城有機日2016」活動，Almen自稱係冇肉食家庭：「盡量買有機食物，有朋友開農場，有收成時會去買，好新鮮。有灌輸畀小朋友知，唔食肉環保又健康。」除咗健康飲食，Almen仲會同一對仔女打籃球，一家人做運動享親子樂，佢話：「阿仔鍾意踢波，個女就打net ball，可以一齊玩，去旅行都可以揀得另類少少。」撰文：馮仁昭