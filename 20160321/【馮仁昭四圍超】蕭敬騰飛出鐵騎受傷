蕭敬騰噚日喺台灣拍攝蔡岳勳執導電視劇《深夜食堂》時發生意外，當時佢坐喺電單車拍特寫鏡頭，點知載佢嘅拖車疑甩尾過度，將佢拋出車外，蕭敬騰尾椎着地遭重擊，導演即刻送佢入院，醫生初步診斷係肌肉挫傷。之後蕭敬騰返酒店冰敷觀察同喺微博報平安，佢瞓喺床上輕皺眉頭話：「氣色還是很好，我已經在休養，狀況安全良好，真的不用擔心，不好意思耽誤了大家，我說沒事就是沒事。」撰文：馮仁昭