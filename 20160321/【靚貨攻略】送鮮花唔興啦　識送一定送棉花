見到方鄧分訊，相信唔少愛情長跑中嘅男男女女心頭都會震一震。老生常談，伴侶係要用來𠱁，得閒送吓小禮物畀對方，佢開心時你又開心，何樂而不為？送禮首選畀女生最易揀都係花束，但如今原來興呢啲，你又知唔知？一、炸雞花今時今日女朋友仲要喺男朋友面前扮細食？一齊開心share先最開心，韓國最近興起炸雞花熱潮，啱晒一眾吃貨女友。二、棉花拎住大大束花做影相道具，擺上網呃like冇錯係搶眼，但近年興起的骰小花束，仲越玩越特別，一朵朵白色棉花配埋乾燥花，製成手掌大小嘅迷你花束，夠晒文青兼long-lasting喎！三、多肉植物花多肉植物出名易養，唔少OL都會喺枱頭種番兩盤為辦公室添生氣，依家唔只可以一盤盤咁送，一紮拎亦可以，最緊要係影完相可以拆番落來種吖嘛！查詢：（a）DaisyZoom網店（b）Lemongrass Wedding Floral & Accessories 屯門彩暉花園1&5號鋪 記者：黃樂雯