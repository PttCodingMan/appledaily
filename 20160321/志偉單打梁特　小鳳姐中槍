肥媽Maria Cordero一連兩場「肥媽友誼長存30周年演唱會」，前晚圓滿結束，尾場除了一班娛圈好友撐場，還請來特首梁振英伉儷、香港發展局局長陳茂波伉儷，至於食物及衞生局局長高永文伉儷就自費買飛捧場，另外還有范徐麗泰、徐小鳳和林建名等睇騷。不知道肥媽是否知道梁特大駕光臨，講了以下這一番話：「今日呢啲演唱會先係我哋啲香港人嘛！我哋香港人好鬼開心，乜嘢都經過晒！我𠵱家搵到一件事好鬼過癮，原來人哋鬧你，你講多謝呢，激鬼死佢。係真㗎！」台下的梁特聽到報以微笑又點頭和應，梁太唐青儀還熱烈拍掌，似乎心情極好。在開場的時候，特首夫人見到陳茂波太太講個不停，最後要梁特做口形叫停她才收口。
唱《喜氣洋洋》
其中一位嘉賓曾志偉，揀選了小鳳姐的《喜氣洋洋》在台上獻唱，此曲因網民為慶祝鍾樹根（Tree根）和葛珮帆區選連任失敗而被翻熱，志偉還跟小鳳姐和特首開玩笑說：「小鳳姐，唔係呀！呢啲騷你都睇，小鳳姐好無聊呀呢排。吓！特首都喺度呀！所以話我哋特首親民，無論幾大嘅場合，幾cheap嘅演唱會都去嘅。」肥媽完騷在後台接受訪問，被問到是否親自邀請特首，她說「係，每個特首我都請，以前請過董建華，我係send信去特首辦，高永文係自己買飛嚟，香港人香港精神，做特首點解唔同我哋分享，最終係等特首辦回覆嚟唔嚟。」
貼圖犯眾憎
另外，梁特首欣賞肥媽的演唱會之後，隨即又在自己的網上平台貼相，透露他到後台探班支持肥媽，不過，瞬間已經有接近1.6萬人給予憤怒公仔貼圖以示不滿。採訪：王連連攝影：仇志德