【本報訊】學民思潮靈魂人物黃之鋒和周庭另立政黨，其他成員則籌組新學生組織。由反國教冒起，繼而倒梁，觸發79日雨傘運動，在林朗彥眼中，一切都是自然不過。他說學民內部分歧及公眾期望落差潛伏已久，4年後終分道揚鑣，無論對成員或支持者「都係一件好事」，這名學民創辦人說。
公眾有不同期望

學民有3名創辦人，如今只剩黃之鋒1人。2012年反國教，那年林朗彥18歲，生日願望是跟學民一直走下去，但2年前毅然離開，「我早啲理解學民嘅問題」。他說反國教後，學民內部多了政治討論，也出現左右問題，「學民做法係希望大家團結，但唔好聽就係冇辦法處理呢啲分歧」。「我覺得有爭議嘅政治問題上（學民）變得唔敢表態」。如近年社會對悼念六四有爭議，他認為學民需處理，不應缺乏討論便去遊行，出席晚會，問題非因一人話事，「係集體問題，普遍存在一啲跟大隊意識」。他覺得沒辦法再凝聚和參與，選擇離開另覓新崗位。公眾對學民也有不同期望，有市民認為學民可處理更多重大議題，「亦有市民覺得應該做番學生嘅事」。他指內外的期望落差對學民形成一種拉鋸，改組是一個合理發展，他樂見新學生組織沒有鎂光燈下的領袖人物，能重回正軌，「我哋好缺乏同中學生溝通，冇仔細了解整個教育政策」。學民思潮意謂學生是社會公民，林朗彥論4年功過，不諱言學民開展了新世代運動的雛形，令更多中學生投入政治。■記者王家文