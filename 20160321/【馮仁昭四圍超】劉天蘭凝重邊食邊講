前日兩點幾劉天蘭單拖行銅鑼灣，享受一個人嘅逍遙，佢攞住一袋戰利品離開利園商場，之後隨意喺街頭閒逛搵嘢食，來回睇食肆店外嘅餐牌揀心水，然後佢先去奇華餅家買餅卡，之後就到太平館開餐。呢間餐廳好多明星都幫襯過，好似周星馳、許志安、鄭秀文咁，劉天蘭邊傾手機邊食嘢，面上冇乜笑容似乎幾凝重吓，唔知佢講緊乜重要嘢呢？撰文：馮仁昭