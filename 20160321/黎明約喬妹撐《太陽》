由宋仲基、宋慧喬主演的KBS人氣劇《太陽的後裔》現時爆紅，就連黎明（Leon）都熱烈追捧。原來Leon與韓國男星鄭雨盛分屬好友，連帶認識喬妹。而Leon約了喬妹見面，亦於昨日在facebook上載一段短片撐《太陽》：「一定要睇《太陽的後裔》，好感動，晚晚要睇。」Leon抵死做出抹眼淚動作，即時逗得身邊的喬妹勁笑。
《太陽》下月14日大結局，但前日KBS方面已表示不會加集數亦不會有特輯播出。而《太陽》令男主角宋仲基人氣急升，有內地地產商更瞄準這股宋仲基熱，以「要買房還是要宋仲基？」的廣告來誘粉絲買平樓，剩下的錢更可來追宋仲基，真有諗頭。撰文：施洛冰