由上世紀被《明報》人私下稱為「于少俠」（相對查良鏞查大俠的稱呼）的南海控股（680）主席于品海，其作為老闆的新媒體《香港01》，早前終推出了一直只聞樓梯響（較傳聞推出日期遲了大半年）的紙體印刷版。厚厚一叠接近200頁，有朋友指字體太細，看了十多頁已看不下去。跟報界前輩談論《香港01》紙體印刷版創刊號回收「蝦碌」事件，前輩笑稱，創刊日出現「蝦碌」實在見怪不怪，如同是由于品海主催並已結業的《現代日報》，於創刊時亦有「嚴重出錯」，更險導致未能如期面世。前輩說：「為趕出街，明報（同一集團）已經讓晒啲機畀佢（《現代日報》），但係由凌晨12點等到3點，啲稿居然仲未齊！到啲稿齊晒，又唔夠相，搞搞吓，又發現啲題唔對，總之編輯部執嚟執去，搞到早上6點幾天都光齊，當其他報紙都已經賣緊嗰陣，份創刊號都仲係印唔到！」如何收科？前輩說：「結果要人打救，先至叫做順利出到份創刊號，唔使臨陣脫腳，但就要搞到早上9點幾，先開始送到報攤賣……之後份嘢嘅出版工序一直都唔係咁順，要等到幾個月後，有人死死哋氣咁搵《明報》人幫手（曾出內部公告指不用《明報》人插手），工序先叫做暢順咗，但結果份嘢最後都係執咗，可惜。」怎樣看《香港01》﹖前輩說：「如貴報社長所言，很佩服于先生魄力，祝大家行家好運。」一齊加油！密西比