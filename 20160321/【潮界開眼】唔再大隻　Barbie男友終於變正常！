講神仙眷侶，東方有楊過小龍女呢對姊弟戀，西方亦有膠面男女神Barbie同Ken。1961年面世嘅Ken，不嬲出名大隻兼有一身古銅色肌膚，同眼大嘴細，身材「應大則大、應細則細」嘅Barbie天生一對，成日俾人討論佢哋建構嘅男女性形象「堅離地」。近排Ken步Barbie後塵，俾人重新設計出一個「貼地」版本Boy Lammily公仔。藝術家Nickolay Lamm話，新版本公仔係參考美國密歇根大學（University of Michigan）人體測量數據設計，似足一般19歲美國男仔身材，話要「重新定義乜叫真男人」（Refine what it means to be manly）咁話。Boy Lammily現時喺網上集資，已籌得大概一半資金，能唔能夠真正面世，就要睇睇25日後結果喇！資料來源：Guardian記者：黃樂雯