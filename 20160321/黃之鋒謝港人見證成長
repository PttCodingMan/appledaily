【本報訊】學民思潮成員並肩作戰5年，臨別在即難免不捨，各人昨異口同聲感謝學民其他成員及港人見證他們成長。黃之鋒2011年起任學民召集人，他感激學民過去逾千位曾合作的同學，以及港人陪着他們成長，「冇咁多同學支持就唔會有學民思潮，冇學民思潮就唔會有黃之鋒」，又指過去5年經歷佔領運動及反國教運動，「實在係我哋嘅福氣」。
「活落去只會俾人話老鬼」

前發言人周庭亦指學民讓她成長，她稱學民停止運作決定非常困難，但認為「唔係情感上決定學民思潮何去何從，係用理性思考判斷香港未來要點樣嘅政治組織」。她以行動證明，即使學民停止運作，她也不會於公民社會消失。另一前發言人劉貳龍分享如何由政治冷感，到走到社運前線，全因感到行動可制止無理的教育制度。成員周卓僑坦言經歷運動失敗，曾想過離開，最終選擇留下，因戰友們努力支撐學民。有批評指學民停止運動是錯誤決定，惟他另有看法：「如果學民思潮一直活落去，只會俾人話係老鬼，一班學生孭住一個身份活落去，我哋應該咁咩？」他指今次決定正是尋找新角度進步。■記者蕭洛汶