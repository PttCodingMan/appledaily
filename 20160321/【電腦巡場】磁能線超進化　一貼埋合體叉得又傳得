除咗數碼暴龍會進化之外，估唔到磁能線都會！呢條曾經在Kickstarter，一出響朵的神級叉電線，最近又有新版本駐場，個名非常實而不華，就咁叫做Magnetic Cable。佢同一般叉電線最大不同處，係插手機頭位的Metal Plug做成粒狀，大家可以長插在手機之上，而叉電線的「線頭位」有磁力設計，一接近Metal Plug就會自動連接及叉電。今次Magnetic Cable最大改進處，是使用Lightning及microUSB雙頭設計，所以Android及iPhone雙對應。據盒面資料，除叉電外還可以傳送資料，不過記者試插上iPhone時，就只可以叉電但傳唔到資料，Android手機則叉電及傳送資料都冇問題。查詢：訊達科技　深水埗黃金電腦商場地庫63/67號舖記者、攝影：朱崇德