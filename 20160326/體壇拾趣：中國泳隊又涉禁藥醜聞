據英國《泰晤士報》報道，喺上年10月至今年年初，中國泳隊有五人藥檢失敗，世界反禁藥組織（WADA）已介入調查。國際泳聯周四發表聲明，指出中國泳隊至少有一人被罰禁賽，不過由於仲調查緊，具體訊息要保密。其實一月右腳骨折、啱啱先唔使靠枴杖行路嘅奧運冠軍孫楊，都曾經喺2014年證實服用禁藥，不過當時中國就低調處理，只係罰佢停賽三個月。