周四舉行嘅職業桌球員巡迴錦標賽總決賽，英格蘭桌球手梅菲喺次圈，以4:1擊敗戴奧，順利晉級八強。呢位綽號「魔術師」嘅球手，本月初喺世界格蘭披治桌球賽奪冠，假如佢可以喺呢項比賽再下一城，就可以首次喺職業生涯中連贏兩個排名賽。至於香港球手傅家俊則於同日另一場，喺第五局出現致命失誤，最終以2:4不敵禾頓。（now637台今日9:00pm直播）