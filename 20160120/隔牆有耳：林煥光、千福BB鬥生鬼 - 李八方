「愛心聖誕大行動」昨晚喺中環AIA歐陸嘉年華舉行閉幕禮，唔少名人出席捧場，包括久未公開露面嘅美國駐港總領事夏千福，以及近期一度疑似爆料指李波處於羈留狀態、及後澄清只屬個人觀察嘅行會召集人林煥光WK。平時拘謹木獨嘅WK，唔知係咪受到鬼馬千福感染，全程舉動多多，一時喺千福身邊合十，一時風騷手指指（圖）。活動主辦單位就話，今年籌到逾2,100萬善款，創下活動舉辦28年以來新紀錄，有22間慈善機構受惠。易仰民攝