周日喺香港舉行嘅世界盃場地單車賽，全場爆滿，氣氛熾熱，奪一銀一銅嘅李慧詩前晚喺fb用千字寫下興奮心情：「回想起這兩天滿場的單車館，仍然激昂、感動……場內氣氛簡直可以跟國際比賽媲美，沒有你們每一位，這場比賽會失色不少。」另一好消息，國際車聯噚日公佈里奧男子公路單車各國名額，香港憑梁峻榮喺舊年亞錦賽得第四，穩得公路賽一席，好大機會由張敬樂參戰，今日22歲生日嘅阿榮就會專注場地單車嘅全能賽。