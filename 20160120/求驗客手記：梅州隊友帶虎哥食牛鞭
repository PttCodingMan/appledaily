返到大陸，真係乜都有得食，睇過《低俗喜劇》都知，去廣西就有暴龍哥帶你食牛歡喜。而北上中甲踢梅州五華嘅港腳李志豪，就跟班新隊友去食牛鞭（圖）！
「虎哥」噚日透過facebook分享佢食牛鞭嘅經歷，佢仲放咗張好似蛇咁長嘅生牛鞭相上網，引起哄動。虎哥嘅朋友同球迷啲留言真係笑爆嘴，有人問佢見到條牛鞭會唔會自卑，另外仲有啲兒童不宜嘅留言，我求大俠就費事提喇。亦有朋友講笑話，相信佢班隊友已經預備好隻騾仔喺出面等虎哥……