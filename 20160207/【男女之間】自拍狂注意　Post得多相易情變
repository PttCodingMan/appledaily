自拍自拍再拍，早一張晚十張，加加埋埋一日十幾張，已經係不少人生活中的必然動作。不過如果你是其中一員，又拍緊拖，就要注意一下。佛羅里達州立大學兩位心理學博士Jessica Ridgway和Russell Clayton近日就發表了一個研究報告，發現post得多自拍相其實對戀情未必好，而且自拍相越靚就越易出事。
他們發現若果人對自己的身體越滿意，就會post越多自拍相到Instagram之上，然而同時卻會引來更多爭執。學者推論指，當post得越多吸引人的相，另一半容易嫉妒，或者覺得地位受威脅，再甚至，可能會引起另一半長期望住Instagram，捕捉可疑迹像，結果引起爭執越來越多，難怪那些「喺你IG度留言話正嗰個，係乜人嚟？」的對白，近年越聽越多。不過問題是，為了戀情，自拍狂人又願不願意post少點相？資料來源：ResearchGate記者：黃力