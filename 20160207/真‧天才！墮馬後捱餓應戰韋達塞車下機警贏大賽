韋達係13屆香港冠軍騎師，但隨住對手不斷增強而自己年紀漸大，近年成績下滑。剛周三谷草第三場賽前，佢更畀「衝鋒友」拋跌並踢到，沒有養傷趕於這天復出，早段場次一直冇表現冇上過名，但跑到第九場戲肉1800米三級賽百週年紀念銀瓶，刻意節食捱餓，都要啱啱好造到115磅，以保住葉廐「天才」策騎權，原來這是繼2014年4月6日策「神舟十號」勝出洋紫荊短途錦標後，韋達約兩年來首次造到115磅咁輕，可見決心之大。結果皇天不負有心人，「天才」陣上雖然塞足大半條直路，但最後百幾米韋達走位回復昔日精靈，搵到內欄攝上，人馬攜手一竄，反先原本走甩咗的「醒目名駒」大熱掄元，仲帶挈埋練馬師葉楚航重溫久違的分級賽勝利滋味，連同「小米周」、「琪麟穎」在內，葉廐捧盃中三元出盡風頭，韋達亦季內首勝大賽。「天才」跨季九戰於韋達胯下交出五冠兩季一殿，今場單Win及3揀1組合獨贏A1，分別派32及19.5元，組合獨贏勝出練馬師B3派17.5元。今場二至四名順序「醒目名駒」、「火紅人」及「包裝鬥士」，四重彩派一萬七千幾。