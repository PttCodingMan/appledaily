溫拿樂隊一連8場的跨農曆年騷「溫拿NEVER SAY GOODBYE演唱會2016」，昨晚正式在紅館開鑼，不少嘉賓包括阿叻陳百祥和老婆黃杏秀、梁家輝夫婦、杜德偉夫婦、袁偉豪和女友岑杏賢現身撐場。演唱會準時8點半開騷，三面台全場爆滿。穿上花花西裝和戴上Bling Bling黑超的溫拿五子，一上台即大唱《Pinball Wizard》、《China Grove》等經典英文歌。
其間成功減磅的譚詠麟，更叫台下觀眾一齊唱一齊跳，他說：「呢個唔係一個演唱會，係一個party，你哋如果有能力可以企起身，又企得穩嘅，就大家一齊企起身，咁先夠high！」不少觀眾聽罷即起身邊跳邊和唱，令現場氣氛高漲！採訪：張俊銘攝影：陳慧安