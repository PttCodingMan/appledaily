娜姐前晚香港首場個唱，蔡一傑騷後在現場大讚，樂迷也樂於為偶像評分，而未被野生捕獲的藝人紛紛於社交網絡上貼圖晒命。
有200分
蔡一傑：我坐第一排，同fans一齊玩得好開心，所以冇晒聲。今晚表演好好，rundown都冇變，睇得好開心，聽晚都會嚟睇，我畀200分，因為每part都咁鍾意，冇得講呀！
好花心機
歌迷Kristy、 Kwan：好鍾意清唱部份，DJ播《海闊天空》都好surprise，娜姐同主辦單位都好知香港發生緊乜事囉，好花心機了解香港。
捱夜都抵
歌迷Ruby、Cherry：我哋係die hard fans，個騷值280分，首首都鍾意，每part都鍾意，等到半夜都值得。Jeffrey：我覺得呢啲場合唔應該揀呢啲歌《海闊天空》嚟播，可能佢覺得咁會有noise囉！
女人時間
楊愛瑾在ig上貼圖，見她撇下未婚夫，相約好友譚凱琪和陳逸寧睇騷。
有感而愛
衛蘭（左）、衛詩姊妹前晚結伴到亞博館捧娜姐場，衛詩留言說：Living for love, I'm not giving up, I'm gonna carry on.