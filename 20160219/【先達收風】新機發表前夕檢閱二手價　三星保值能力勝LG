話咁快又一年，世界行動通訊大會MWC 2016將於2月22日於西班牙巴塞隆那舉行，如無意外，Samsung的Galaxy S7和LG的G5都會於屆時發表。換新機trade舊機是常識吧？落場問問先機手機二手價，一如所料，其他品牌的手機保值能力皆不如iPhone，不過Samsung機的回收價也企得相對較硬。
S6和G4上年大約同期在四月推出，S6目前二手價約$2,800，曲屏的S6 Edge狀況好的話可收$3,300，而G4就只開價$1,700左右，明顯低一截。手機店負責人就話和G4近期的死機事件無關，LG機一向跌價幅度較大。另一樣Android機二手市場的傳統是隔一代機價會大跌，上年9月推出的Note 5還可收約$3500，但前年的Note 4就大概只收$1,500。一眾先達佬除了收手機、放手機，都有留意新手機消息。佢哋就話近年手機設計似到樽頸，睇死新機只會加強硬件機能，不會有太多驚喜，最多是個「芒」升級，或有OLED屏幕手機出現。幾位手機店負責人都說現在先達很難做兩個韓國大牌的手機，電器連鎖店在競爭法之後以本取勝，大手入貨有折扣，零售價能做到和小店的批發價差不多，新機到港都一定平，消費者有福，但先達舖就無肉食喇。部份Android手機二手回收市價：Samsung S6 Edge$3,300~3,500Samsung S6$2,600~2,900LG G4$1,500~1,800Samsung Note 5 $3,400~3,600Samsung Note 4 $1,400~1,600記者：司徒港燊