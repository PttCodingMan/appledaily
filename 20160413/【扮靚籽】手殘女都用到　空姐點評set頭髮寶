【扮靚籽：美容絮語】無論返工定放假，女生們準備出門口嘅時間永遠唔夠用。化妝襯衫再花時間，都唔及整靚個頭棘手，我等手殘女最好有小工具幫幫手。航空公司御用model空姐Nicole Ng，每日返工都要紮髻，連放假出街都要set靚個頭，由這個貪靚精實試市面上各式紮頭法寶，好唔好用，肯定逃不過她的法眼。
驚喜！S勾紮魚骨辮
用　法1.把編髮器垂直置於後腦中央稍高位置。2.在左方取出一小束頭髮勾入編髮器右邊U形凹位；再在右方取出一小束頭髮勾入編髮器左邊U形凹位。3.左右不停重複，直至勾好所有凹位。 最後在魚骨辮尾部束上橡筋結尾即成。點　評沒想到複雜的魚骨辮都有小工具幫手，但由於U形凹位太小，命中率較低，所以第一次試玩不成功。但多練習就能做到整齊的魚骨辮。好用度：★★★☆☆
失敗！空姐髻屈唔出
用　法1.把髮尾套入髮夾，然後把髮夾連同髮尾向內及向上捲。2.捲至髮根時，把髮夾兩端的勾互相扣起，形成髮髻。3.最後調整髮髻髮量分佈，掩蓋髮夾的扣位。點　評本想靠它快速出門上班，但發現髮夾太硬，捲時要夠力才不會弄散髮髻，加上兩端扣子太小很難扣。試用3次都失敗，還是用傳統方法紮較快。好用度：★☆☆☆☆
就手！長短曲直都掂
用　法1.調校捲髮器加熱溫度，待溫度穩定時梳順頭髮。2.由於曲髮器有熱力，梳順頭髮時已達至直髮效果。3.曲髮者可把髮束捲上梳子待10至15秒再梳下即成。點　評梳和捲髮器兼備，十分方便就手，新手都做得到。位於中心的金色發熱片有梳齒相隔，連後腦短小髮尾照顧到且不會燙傷，短髮女都適用。好用度：★★★★★
超易！極速變優雅
用　法1.把編髮帶套至頸部，並把頭箍拉至頭頂近髮蔭位置。2.把髮尾分成四份，把左右各一份頭髮捲入雙橡筋中。點　評超簡單，手殘女也可在一分鐘內完成。重點是看來很斯文甜美，用來襯近期流行的復古造型出外就最適合不過。好用度：★★★★★
得咗！瞬間轉短髮
用　法1.把髮尾套入髮夾，然後把髮夾連同髮尾向內及向上捲。2.捲至心水長度時，把髮夾兩端髮扣勾在髮根處。點　評短髮效果比想像中逼真，不難用，兩端髮扣能輕易勾上，但髮夾有點短，較適合髮量較少的女生。好用度：★★★★☆
裝假狗　空姐髻的秘密
不只男生，絲打們對空姐都有情意結，特別是那優雅髮髻。中長髮的Nicole指，她們有紮髻秘密武器，「要靚一定要墊得高，後腦位定會墊個水餃形海綿墊。髮量不多的同事還會用有假髮的髮網。」
*價錢以港幣計算且不連運費（a）米粒小乖髮飾　淘寶網上店（b）髮品店　佐敦廟街216號地下（c）Girlylane　荔枝角青山道682號潮流工貿中心17樓02室
記者：羅祖兒攝影：黃子偉編輯：黃仲兒美術：孔文彬