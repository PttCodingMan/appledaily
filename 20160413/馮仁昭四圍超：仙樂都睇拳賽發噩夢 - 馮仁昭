仙樂都（右）同趙哲妤噚日喺銅鑼灣出席一間武術健身館開幕，曾學泰拳嘅佢哋，就大呻練得好辛苦，不過趙哲妤笑話好欣賞肌肉男。講到ViuTV有個格鬥真人騷，佢哋都話冇勇氣參加。問到如果酬金吸引會唔會考慮？趙哲妤話：「唔夠膽，冇勇氣，呢啲錢落唔到我袋。」仙樂都就話：「好驚，見到佢哋話打到有飛蚊症，我好怕睇拳賽，會驚到發噩夢。」撰文：馮仁昭