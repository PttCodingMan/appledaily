周三(13日)重返快活谷作賽，霍利時馬房罕有地派出九駒上陣，是他今季出馬最多的一次，咁大陣仗當然有圖謀，似乎這位仍未贏夠15Win畢業之練馬師(尚欠6場)，希望繼上次夜賽之「至叻熊」後繼續爭取頭馬，以求達標上岸。第五場四班1650米之「怡德」上季開始在港服役，雖然跑過21仗仍未勝，不過近五仗四次跑入前四名，反映這匹五歲馬近況不俗，而且評分已降至有利水平，上仗回配韋達角逐谷草一哩，遇不利之慢步速形勢，仍能後上僅輸短頭跑第二，難得韋達唔放手，配合馬房大軍壓境，應有心趁勇再搏求開齋。第六場三班1200米，同樣配韋達之「育馬妙星」亦有留意必要。此駒在港跑過四仗，從未輸多過五身位，所負距離一次比一次接近，證明本身正不斷進步中，埋門由韋達接手包辦快工夫，盡顯重視之情，質新馬可望首度進入凱旋門。