ViuTV的話題節目《跟住矛盾去旅行》搵矛盾組合做嘉賓，有傳曾構思撮合前學民思潮召集人黃之鋒和劉鑾雄的大仔劉鳴煒，不過被港女封為男神的劉鳴煒拒絕了！昨日黃之鋒在facebook承認真有其事：「話說上年ViuTV問我想同建制派去，我第一時間就諗起曾經公開話要邀請我交流嘅富二代劉鳴煒，咁ViuTV就真係去咗問佢，但最後佢秘書就回覆話劉生唔係咁方便。」
黃之鋒還抵死自嘲：「唔知點解劉生拒絕我啦，可能嫌我package唔夠佢好啩，sosad。」網友紛留言：「可能劉生覺得佢個package唔及你，最少你都上過時代雜誌封面。」、「劉生離地論同黃生實地論，又真是好矛盾，倆人一起一定嬲到爆。」ViuTV高層金廣誠回覆本報：「係有搵過黃之鋒，但佢嘅對手未確定，𠵱家第一輯拍晒，第二輯嘉賓等觀眾畀意見。」採訪：魯吉