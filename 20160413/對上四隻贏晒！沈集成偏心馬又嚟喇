留意！練馬師沈集成這天(12日)向馬迷大派最強貼士，事關他又有最新一匹偏心馬出現，周三(13日)夜馬此廐戰馬中，這天沈集成獨試第八場二班1650米之「縱橫大地」。沈集成的偏心馬(賽前一日他自己獨操的戰馬)成績有幾好？最近四匹同類分子「杰歡騰」、「精壯神駿」、「歡樂盈盈」及「好運有利」全部贏晒，算唔算係一條好攤路先？講番「縱橫大地」，今朝由沈集成親自內圈踱步，走起來精神奕奕，輕身有勁，狀態非常好。此駒今季攞到3冠2亞，進步神速，今次雖然初跑快活谷，但本月初專程走去試1700米谷閘，留前試後贏得輕易，仄準場地性能才報跑今場，備戰甚具誠意，加上上場潘頓初騎即勝，人馬合拍，絕對力足再度突圍。