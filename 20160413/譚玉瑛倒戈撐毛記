毛記電視為宣傳下月舉行的《萬千呃Like賀台慶》，近日邀請了鄭秀文、鄭伊健和譚玉瑛等拍攝《堅．真情》MV，不過譚玉瑛跟無綫原來仍有合約，記者昨致電問她是否力撐惡搞無綫的毛記，譚玉瑛笑住反問：「係咩？我都唔係好知！佢玩TVB㗎咩？我意識佢係年輕人心中有啲不滿想表達，我支持一啲年輕人。我又唔覺得好大件事，唔使睇得咁凝重。」無綫可有意見？她說：「我諗佢哋都唔知！我不嬲覺得年輕人有佢哋表達自己嘅渠道，我純粹係一種支持。」譚玉瑛被踢出兒童節目後被調往《東張西望》任主持，但今年初《東張》大換血後，她亦冇得留低，被投閒置散。不過譚玉瑛對公司安排沒半句怨言，她笑說：「個時勢自己控制唔到嗰陣就做好自己本份，成日諗啲唔好嘅嘢，對自己都冇乜好處，惟有積極啲努力工作。」採訪：魯吉