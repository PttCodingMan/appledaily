莫文蔚同意大利品牌Ruco Line合作出鞋，噚日喺金鐘舉行發佈會，莫媽媽何敏儀、琦琦、馬詩慧同代理虞茱迪（Judy）都有現身撐場。莫文蔚瘦咗好多，佢話因為忙緊巡迴演唱會，加上要戒食甜品養聲：「嚟緊去歐洲開騷，老公會幫手招呼親友同分飛，奶奶都會嚟睇。米蘭嗰站會同鬼才歌手Mika合唱。」撰文：馮仁昭