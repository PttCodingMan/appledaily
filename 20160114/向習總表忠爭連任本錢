【拆局】特首梁振英昨晚在傳媒施政論壇中，雖然表示沒有連任計劃，但不論泛民還是建制陣營，均認定梁在施政報告中大談一帶一路，根本是想藉此向國家主席習近平表忠，爭取連任本錢，但卻忽略了香港可能即時面對的經濟危機，「換句話說，連搞經濟都係政治掛帥」。有泛民及建制派立法會議員不約而同指出，一帶一路的經濟效益「係5年、10年後先見到，（施政報告）咁多篇幅講，其實對未來一年香港經濟係冇意義」。
述職時或遭「照肺」
有金融界中人更指，香港眼前面對的是美國加息、中國經濟下滑，香港今年經濟情況也相當嚴峻，「可能今年中香港經濟已出事，施政報告連半句點應對都冇，淨係講5年、10年後一帶一路對香港點好，可能我間公司捱唔到今年已經執笠！」有泛民陣營中人相信，梁振英12月上京述職時或遭習近平「照肺」，「叫佢少搞鬥爭，多搞經濟，特別係配合中央搞一帶一路」，所以施政報告中隻字不提本土議題，只大談一帶一路，「佢咁做只係滿足習要求，但明顯連佢自己都唔知一帶一路要搞乜，只好不斷重複又重複」。■記者莫劍弦