SMAP昨日凌晨驚傳解散，哈日族杜如風、多媒體創作人健吾、王友良和日本達人鄭家輝同覺可惜，2001年曾上《SMAP X SMAP》的陳慧琳，昨在電話惋惜地說：「如果連佢哋節目都要結束係幾可惜，咁多年有感情，上次上節目，木村、中居同香取煮一種防止感冒菜式畀我食，佢哋煮得好食。」
杜如風在電話中則說：「佢哋係我青春期超級偶像，當年為木村學日文，諗住嫁畀佢。」她期待將來SMAP會如溫拿一樣重組開騷。健吾說：「佢哋咁多年發展都現疲態，我預咗有呢一日。」王友良指仍不相信SMAP拆夥：「噚晚睇到新聞我好震驚，我係呢個節目粉絲，最留意木村。」鄭家輝大讚SMAP在文化上帶來深遠影響：「好少可以紅咁耐，正等佢哋嚟港開騷，估唔到就傳解散，咁樣落幕好神奇。」謝安琪昨日出席活動時表示老公張繼聰對SMAP解散感心碎。採訪：楊定、鍾國仁