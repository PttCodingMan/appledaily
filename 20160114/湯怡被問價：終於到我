湯怡、陳家樂、洪卓立（Ken）及許靖韻前晚到九展，出席電影《尋龍訣》慈善首映，日前有指湯怡被問價，湯怡說：「原本冇諗過公開件事，但Ken睇完件事有啲好笑，所以公開咗，都有人問我有冇為件事嬲，我態度輕鬆，身邊都聽過有呢啲事發生，今次終於有人問到我。」Ken則謂：「唔會嬲，行行出狀元，我尊重每個行業，但嗰個人誤會湯小姐職業，而且好急切咁，所以將件事公開，希望人哋知道湯怡乜嘢職業。」問到會否結婚將女友私有化？他表示不會：「又冇話唔娶佢，不過冇話幾時之嘛，但有呢一日。」採訪：卓寶花攝影：陳俊強