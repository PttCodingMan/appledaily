姚樂怡喺上年冬至生咗囡囡Gaibe，一班好友經常去探佢兩母女，雖然湊B又要招呼朋友，不過樂怡都好開心囡囡有咁多人錫。噚日樂怡喺微博晒幸福，佘詩曼、文頌嫻、鍾麗淇、湯盈盈、周家蔚等一班好友一齊探佢，阿佘早前已經有8個契仔契女，佢忍唔住再認埋Gaibe做契女，見佢抱住契女嚟錫好開心，又幫手餵奶，連樂怡都話阿佘有潛質做媽咪。撰文：馮仁昭