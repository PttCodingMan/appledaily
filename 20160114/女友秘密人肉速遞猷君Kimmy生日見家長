【置地廣場】賭王四房梁安琪的孻仔何猷君與新加坡富商、西甲華倫西亞班主林榮福大女Kimmy Lin撻着未夠一個月，澳門、新加坡兩地拍拖密密見，Kimmy日前在新加坡幫猷君搞P預祝21歲生日，以為猷君返港跟朋友及家人慶祝，原來鬼馬的Kimmy再搞驚喜，前日神秘來港賀男友。
先中菜晚膳 
前晚約9時多，超盈、猷君與身穿藍色棒球褸的Kimmy現身中環置地廣場，據知他們與朋友在China Tang嘆中菜。三人甫見記者影相，表現錯愕。記者問Kimmy將留港多少天、會與猷君到哪兒玩？她都沒回答，但全程冧笑，之後眾人去了夜場繼續慶祝，Kimmy在snapchat放了一條視頻，見到她與猷君跳舞，Kimmy舉V，猷君就略帶醉意，應該玩得盡興。
直言感窩心
超盈昨晚在Ig貼出飯局合照，Kimmy除了做猷君驚喜生日禮物，更與四太一起吃飯，四太媽媽也在場，見家長之餘更是三代同堂慶祝。猷君昨回覆本報電話訪問，直言女友來港送驚喜是最好的生日禮物，他並甜蜜公開愛Kimmy高貴大方：「識做，帶出嚟個個認可，已經最開心。第二，佢好有心思，好少女仔做咁多嘢，為個男仔慶祝生日。」採訪、攝影：吳耀輝、潘冠恩