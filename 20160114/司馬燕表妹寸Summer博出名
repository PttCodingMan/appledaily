司馬燕去年初癌病逝世，未及一年，老公吳忠義（Togi）連環爆秘戀，先是暗交內地女子孫君子（Summer），上周又被本報影到攬啜新歡Beth Chim，Summer即發功連環寸Togi，最新是向周刊爆料指Togi過去五年都問她借錢卻沒還，之後又變卦指不追數。Togi昨潛水避傳媒，司馬燕表妹陳麗文（Polly）則在電話寸Summer：「呢個Summer突然好出名，唔係藝人都可以搞咁多嘢，Togi亦唔係娛樂界，太太死咗有咁多新聞，幾有娛樂性。」對於Togi借錢傳聞：「呢啲佢私人嘢，我不便回應。」採訪：劉敏