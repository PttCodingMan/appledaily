張紋嘉噚日到商台宣傳新歌《歌利亞》，佢話首歌講堅持理想，用自己做例子：「我啱啱30歲，以前唔敢做嘅事𠵱家都夠膽試。」踏入3字頭心唔心急拍拖？佢話：「順其自然，你唔諗佢就會有。」佢又話前晚睇完毛記分獎禮感受好深，尤其係一班小朋友唱盡𠵱家學生讀書心態，覺得好慘。問到會唔會驚咗唔敢生？佢話：「等有錢先，或者到時移民。」撰文：馮仁昭