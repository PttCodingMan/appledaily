撐學生爭取普選的何韻詩，轉做獨立歌手後嚐盡冷暖，昨日她在facebook自嘲廢鐵，大客戶對她避之則吉：「其實呢年內又唔係無人問津㗎，但係通常傾兩傾問兩問，結果又係無咗下文，客戶因各種原因都係唔搵你，放棄。就呢個月，又係因為講咗啲唔知咩，結果有個傾緊嘅廣告都係拜拜咗，講真我都非常習慣冇乜嘢，但以一個大環境去諗深一層，真係十分悲哀，個個都驚到呢。」將於10月假紅館開騷，轉做獨立歌手的阿詩昨在社交網爆難搵贊助：「其實冇sponsor都唔係做唔到嘅，反正我以往其實都冇乜大客……咪辛苦啲，賺蝕要自己承擔……贊助嘅嘢，浮雲嚟㗎啫，有我都唔一定要，冇又唔使死。」撰文：皓騫