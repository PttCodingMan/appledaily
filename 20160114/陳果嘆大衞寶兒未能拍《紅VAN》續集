周迅首次監製的電影《陪安東尼度過漫長歲月》前晚在圓方舉行特別場，導演陳果被問到《那夜凌晨，我坐上了旺角開往大埔的紅VAN》續集初步構思找大衞寶兒（David Bowie）客串，他說：「其實真係度好晒，真係做唔切，原來佢已經抗癌18個月。」
陳果本想透過電影公司再搵唱片公司聯絡大衞傾，他說：「本來諗住好易搵，但佢𠵱家走咗，本來係套戲一個重要嘅人物，又用咗佢首歌《Space Oddity》做軸心，或者要改過個劇本，原著入面紅van內嘅人係撞死晒，或者再寫過成班人撞死上咗太空，met up Major Tom（《Space Oddity》歌詞）。」採訪：曹家誠攝影：陳順禎