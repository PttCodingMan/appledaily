一帶一路，有人話難聽過粗口，但粗口都要知點解。一帶一路係習總2013年提出的經濟合作大想頭，一帶：即「絲綢之路經濟帶」，以北京為起點一路向西，沿絲綢之路到意大利，沿線包括哈薩克、吉爾吉斯、烏茲別克、土耳其俄羅斯、德國、荷蘭等國家；一路：即「21世紀絲綢之路」，以福州、泉州、廣州、湛江、海口、北海等沿海城市，接通越南、馬來西亞、印尼等東南亞國家，再進入印度洋中的印度、斯里蘭卡去到非洲肯亞，然後沿紅海到希臘進入歐洲，終點在意大利會合「一路」。不過，一帶一路只係一個與各國經濟共同發展的概念，並非一個實體組織或機制，基於一個概念而成立辦公室，唔，好藝術啊～記者：曾冠輝