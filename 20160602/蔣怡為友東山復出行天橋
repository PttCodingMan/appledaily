蔣怡（Coco）、黎燕珊及裕美等昨晚現身中環置地廣場的旗袍時裝騷，其中Coco更以模特兒身份行騷，她接受訪問時表示：「都近10年冇正式行騷，今次係幫朋友，會收友情價。」問到她有否收身行騷？Coco表示：「原本有諗過，之前生日嗰排病咗兩個禮拜，都係感冒，病完啲衫都鬆晒。」提到生日禮物，Coco表示做珠寶設計的老公翁狄森送了一對耳環給她：「係一對花瓶，佢成日都笑我係花瓶，嗰日我仲病到出唔到聲。」
此外，黎燕珊透露有留意近日電視台搞的選美活動：「我覺得要回歸基本選靚，我都想鼓勵我個女參加，不過佢冇興趣幕前同呢個圈，之前有線想搵我哋做真人騷，我都要睇個女，佢冇興趣。」採訪：卓寶花攝影：葉君海