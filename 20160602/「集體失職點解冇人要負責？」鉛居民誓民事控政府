【鉛水報告】【本報訊】食水含鉛超標調查委員會報告批評政府部門集體失職，11個屋邨、約3萬個公屋戶受害至深，政務司長林鄭月娥則堅持無官員需要負個人責任。「鉛居民」昨斥政府毫無悔意兼不負責任，要求政府盡快換水喉，並決定提出民事訴訟，向有關部門索償。惟有法律界人士指，居民需提供醫學證據證明鉛水影響健康，存一定難度。記者：紀靜雯　譚靜雯食水苦主大聯盟聯同3名受影響的葵聯邨居民舉行記者會，葵聯邨居民吳太批評，政府在事件上卸責，「搞咗成年，但乜都冇做過」。對於政務司司長林鄭月娥昨日稱沒有官員要為事件負責，她直斥：「司長話冇人要負責任，咁係咪要我哋自己負責任？因為係我唔小心飲咗你啲水！」
兩歲女停飲鉛水懂說話
吳太表示，去年揭發鉛水事件時，自己曾驗出血鉛超標，其2歲半的女兒的檢測結果雖未有超標，但女兒發展一直遲緩，懷疑是受鉛水影響，「連詞語都講唔到，但停咗飲鉛水3個月後，佢可以講到句子，精靈咗，完全變咗另一個人」。居民李小姐是長期病患者，一直擔心鉛水影響健康，惟政府只為兒童驗血，對其他居民完全沒有跟進，「報告話係集體失職，點解冇人要負責？」她批評水務署應負最大責任，「佢話認知不足，咁又何必要做水務署？」她認為政府道歉毫無作用，應盡快更換水喉及跟進所有居民健康情況。食水苦主大聯盟召集人尹兆堅表示，正搜集多個受鉛水影響的個案，律師團隊與他們研究民事索償的理據，包括血鉛超標、購置濾水器的費用等，按不同類型分別入稟法庭，亦計劃申請法援，冀望一年內可進行訴訟。
須有醫學證據證明損失
本身是律師的民主黨立法會議員涂謹申表示，鉛水報告確認「鉛凶」是使用含鉛焊料，索償對象首先是房署或房委會，與居民為業主及租客的關係，「業主租間屋畀你都要確保石屎唔會冧、啲水飲落去唔會有事」。承建商、水喉匠等與鉛水邨居民雖然無直接合約關係，但房署與承建商簽訂合約時列明要用無鉛焊料，故居民可向追討承建商、水喉匠等的疏忽責任。不過，他認為，要向相關人士索償最困難之處，在於受鉛水影響的居民需證明損失，包括要提供醫學證據。鉛水報告建議為全港公共屋邨重新驗水，但發展局局長陳茂波昨稱，現時無逼切需要為全港屋邨重新驗水，強調新成立的5人專家小組會就驗水方法、水質標準等進行研究，預計在6至9個月提全面驗水方案。
無人問責　市民鬧爆
蘇太︰林鄭應該趁呢個機會落台，跟住宣佈參選特首，咁咪體現問責制囉。咁樣係有承擔，到時可能有人選佢都唔定。周先生︰政務司長唔係監管整個制度嘅咩？點解會由得個制度腐化？點樣責無旁貸？盧先生︰佢就講咗個問題，但係責任冇人承擔，咁係好大漏洞。葉先生︰有制度但係冇被執行好，點解冇人需要負責？資料來源︰節錄香港電台《千禧年代》內容