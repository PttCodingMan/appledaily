丁悅和楊思琦前晚在九展出席開幕活動，丁悅早前患上腎炎，消瘦不少，她說：「個人削咗好多，之前試過食減肥藥減肥，由150磅減到110磅，其實都覺得好唔健康，食藥好多副作用，試過喺洗手間暈咗3個鐘，跌低冇人知，膝頭同個身瘀晒。」她又透露：「其實羅明珠同我媽咪同阿姨係好朋友，幾個月會去一次旅行。本身唔係好識佢，佢走咗之後，屋企人都好傷心。」她稱不知羅明珠曾服減肥藥。此外，有報道指思琦買入1,500萬元豪宅，她說：「其實我只係去睇人哋啲裝修，轉換吓新環境，搵裝修idea。」不過她認為目前是入市好時機，笑稱自己只是「睇家」。採訪、攝影：張俊銘 