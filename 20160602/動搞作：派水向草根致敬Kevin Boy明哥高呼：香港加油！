香港地，有人可以打機打到冇停手，但有更多更多的人，靠一雙手養活一家幾口。在ViuTV《晚吹──真PK》中，除褲露股夾乳頭非常出位的李健宏（Kevin Boy），近日除推出新歌向一班靠雙手搵食的香港草根致敬，又走到街頭向清潔工人、補鞋伯伯等送水送紙巾，又親身向深水埗明哥取經，齊齊講聲「香港加油」！撰文：魯吉既是ViuTV《晚吹──真PK》主持、歌手和樂隊LMF鼓手的Kevin Boy，近日推出個人新歌《我最喜愛的香港人》，向一班有骨氣靠自己雙手搵食的香港人致敬。不過，KB不單「得把口」，日前他還與《蘋果動新聞》走勻石硤尾、深水埗和旺角，向一班草根送水送紙巾打氣。
士多香港特色
這天，KB專程走到南山邨小士多幫襯伯伯買水買紙巾，他說：「呢啲士多仔係香港比較特色嘅嘢，同埋伯伯係第三代，真係由細做到大，同埋呢啲真係香港人嘅特色，所以特登嚟幫襯番佢。」當日KB先後向廚房師傅、推車伯伯、執紙皮婆婆、清潔工人、地盤工人、補鞋伯伯、的士司機、報紙檔婆婆送水送紙巾打氣偶爾有一、兩位公公婆婆被KB的紋身嚇怕，以為他另有所圖而請食檸檬。KB還走到深水埗北河燒臘飯店向經常派愛心飯盒的「明哥」陳灼明送水致敬，大讚明哥是隱世英雄，自己全因明哥啟發去做好事。明哥笑說：「做呢啲嘢最緊要用個心去做，自己有幾多力咪幫幾多囉！」最後二人還齊聲講「香港加油！」希望將正能量傳揚開去。
幫人開心滿足
忙了一整天的KB，順利完成任務後直呼開心滿足，他說：「開心係做小小嘢送一支水一包紙巾，都可以換嚟一個笑容。我都會叫番多啲朋友留意番呢啲嘢，喺你自己範圍去幫到人已經係好好。大家互相幫忙互相尊重，唔好理你做乜工作乜嘢階層。」但有人被他的紋身嚇親，KB笑說：「都有㗎！但好難怪，始終思想較保守，可能我平時畀人印象都係玩，係整蠱人，今日能夠拍一啲我好想拍嘅嘢，令到人開心，係一件非常滿足嘅事。有時送句『你好嗎？』或者『辛苦晒！』、『加油』咁，已經好足夠，學明哥話齋，最緊要攞個心出嚟！」
整蠱人聞名
現年40歲的李健宏（Kevin Boy），是樂隊LMF鼓手，2011年開始推出網上整蠱人節目《情義兩難全之玩爆你個腎》大受歡迎，連無綫節目《玩嘢王》亦被指是向他偷橋。而一向愛玩的KB，甚至試過街上裸跑，認真癲狂，至近期KB跳入免費電視，與導演火火為ViuTV主持《晚吹──真PK》，大玩露股夾乳頭啜腳指，挑戰電視尺度，並成功出位。