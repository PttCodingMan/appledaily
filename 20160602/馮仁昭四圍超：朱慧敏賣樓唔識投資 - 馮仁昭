朱慧敏噚日接受港台節目《新紫荊廣場》訪問，大講理財心得，佢話出身自小康之家，婆婆做出入口貿易生意，細個同屋企人拜年有15,000蚊利是。朱慧敏又透露自己好早已有樓揸手，皆因佢母親48歲因乳癌過身，留低咗一個當時值500萬嘅銅鑼灣單位畀佢，不過佢唔想住喺嗰度以免觸景傷情，所以先賣咗層樓。朱慧敏覺得後悔當年冇用呢筆錢再投資買樓，長大之後先有投資概念投資冰室生意。撰文：馮仁昭