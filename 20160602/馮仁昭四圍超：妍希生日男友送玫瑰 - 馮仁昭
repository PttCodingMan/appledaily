陳妍希前日33歲生日，下個月就係佢同未婚夫陳曉大婚嘅日子，所以今次係妍希最後一個單身生日喇！妍希BB生日仍然要開工，所以一班好友專登去北京同佢慶祝，陳曉當然有出現啦！噚日凌晨妍希BB喺Instagram晒幸福，見佢除咗收到水果生日蛋糕，又收到一大束紅玫瑰，妍希BB仲挨住陳曉頭貼頭影相，佢合埋眼個樣勁明顯冧，最後就留言：「生日快樂，你的我。」撰文：馮仁昭