第53屆金馬獎頒獎禮將於11月26號喺台北舉行，香港導演許鞍華就出任呢屆嘅評審團主席，佢表示可以為金馬獎出一分力覺得好榮幸。1979年許鞍華首部執導電影《瘋劫》，獲提名第17屆金馬獎最佳導演，電影女主角就係現任金馬獎主席張艾嘉，佢笑話：「張姊叫到，不敢不從。」許鞍華以《千言萬語》、《桃姐》、《黃金時代》得過3次金馬最佳導演獎，同李行、杜琪峯、侯孝賢並列獲獎紀錄保持者。撰文：馮仁昭