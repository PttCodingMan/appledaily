葉蘊儀及何紫綸昨日在銅鑼灣出席健康生活活動，提到葉蘊儀和連詩雅（Shiga）參與的ViuTV節目《跟住矛盾去旅行》，Shiga被網民封為極級港女，葉蘊儀說：「唔係幾好囉！𠵱家網絡太發達，啲人講嘢好唔負責任，直情有啲係人身攻擊。啲人唔使現真身，可以講任何嘢，但其實係會傷害到人，唔單單係今次。」葉蘊儀更為Shiga抱不平：「我又唔覺佢講嘢特別高音或者成日講英文，我自己有時都會，始終都係受殖民地教育。我哋本身梗係有啲矛盾先會拍得成個節目，可能加埋剪接先令觀眾覺得咁大反差，但有咁多人討論始終係好事。」採訪、攝影：曹家誠