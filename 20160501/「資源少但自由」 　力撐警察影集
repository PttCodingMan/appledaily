【本報訊】「阿Paul（楊德銘）係我一個好欣賞嘅本地攝影師，大家一早認識，一拍即合，可以合作係好開心同榮幸。結集以警察為主題，以幽默角度表達警察人性化一面，亦花咗好長時間拍攝，角度獨特，值得支持。」鍾卓玲說。
攝影師申藝發局資助被拒

對於楊德銘而言，這位知音分外難得。他的警察系列作品《Yes Madam, Sorry Ah Sir》，花了7年時間完成，但未受官方支持，曾向藝發局申請資助卻被拒。鍾卓玲說：「我知佢喺製作上遇到好多困難，我哋係中小型出版社，人少冇乜資源，但好處係自由。「呢類題材，喺今日嘅香港係比較敏感，製作困難度肯定比較高，因為如印刷及釘裝，部份工序會喺大陸做。我哋之前有攝影集，亦試過其中一張相因為舉傘，被迫全本書改喺香港釘裝變陣。「其實，我哋亦會考慮喺台灣印，嘗試唔同渠道，分散風險，但運輸成本較高。不過呢啲困難，其實都可以克服。𠵱家本書啱啱開始集資，希望多啲人真係可以實質支持。」鍾卓玲說。■記者呂麗嬋