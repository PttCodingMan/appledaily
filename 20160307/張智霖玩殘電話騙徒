張智霖（Chilam）昨日於太古出席Fancl活動，Chilam透露愛以運動來保養，尤其做瑜伽，他更表示隨時隨地也可做倒立，提到他即將接拍一個關於危急處理的真人騷，問他有否嘗試過危急的事？他說：「嗰時拍《射鵰英雄傳》七日冇瞓，揸車時撞到對面線兩架車，當時即刻醒晒，好彩人冇事，自始都好小心駕駛。」提到最近網上流傳有一段疑是撞車黨的片段，他說：「真係無妄之災，如果我係個司機會覺得好無奈。」Chilam還爆曾試過接詐騙電話，他說：「玩咗一輪，一聽就知佢搵笨，我同佢講爭我嘅錢慢慢還，亂講一輪，佢冇癮收線，不過下次都唔好玩，記低個電話號碼去報警。」採訪：羅慧敏攝影：陳慧安