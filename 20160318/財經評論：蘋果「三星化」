如果話三星最新部手機S7，款式越來越似iPhone，其實蘋果的市場策略，亦都越來越似三星。蘋果於美國時間下周一在舉辦產品發佈會，有傳屆時會推出有「細碼iPhone」之稱、有傳命名為「iPhone SE」（SE解作「Special Edition」，特製版的意思）新手機，屏幕僅4吋，與iPhone 5s相同。至於今年9月發佈的iPhone7，有傳除沿用目前一大一細兩個版本外，更有一個設有「雙鏡頭」的版本會同步推出市面。
模仿「機海戰術」
換言之，蘋果今年會有4部新iPhone推出市面，涵蓋多個屏幕尺吋及價格，又配以至少4種顏色供選擇，難怪令人聯想到蘋果開始模仿三星的「機海戰術」。然而，對比「蘋果教主」喬布斯（Steve Jobs）堅持極簡原則，每年只出一款兩色的新iPhone，亦非常審慎推出新產品，接手成為蘋果CEO的庫克（Tim Cook）過去幾年的做法，似乎違背「教旨」。事實上，機海戰術可透過推出不同的機型，探索消費者所的喜好，之後推出替代版本時，可更集中當地市場喜歡的機型去推銷，細分市場之餘，亦可將產品盡量覆蓋不同消費者。不過，蘋果過去的成功，在於適時「重新定義」舊產品。教主回歸後，推出透明多色的iMac電腦，帶動「機殼」潮流，其後推大容量iPod及在iTune買歌，「砌低」Sony的Walkman系列兼令更多消費者願意透過網上購買音樂，之後再推出iPhone、MacBook Air及iPad，先後重新定義了手機、手提電腦及平板電腦，獲得空前成功。惟庫克先後開發Apple Watch、新MacBook、iPad Pro及iPad mini等多條新產品線，兼有多色多款的iPhone系列，但除iPhone 6因大屏幕令銷售大幅增加外，其他產品皆未見俘虜「蘋果教徒」為蘋果新產品埋單。連去年第四季iPhone 6s系列推出後，iPhone銷量罕有未見增長，蘋果更預告今年首季銷量會按年錄得倒退。當「蘋果光環」逐漸消退，惟有靠「多產」提升銷量及業績，令其市場推廣策略越來越似三星。不過當蘋果再無法「重新定義」舊產品，當蘋果即將推出新手機，亦未見有太大回響時，我只看到現在的蘋果，離喬布斯的理念越來越遠。記者：胡仲邦