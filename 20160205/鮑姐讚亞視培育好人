影后鮑起靜、斑斑、吳浣儀和劉錫賢都是好戲之人，團年當日，劉錫賢及斑斑希望亞視自強不息、迎難而上、絕處逢生，最重要的是員工「出糧平安」、「日日有飯開」和「兩餐唔駛憂」。近日吳浣儀憑電影《五個小孩的校長》提名香港電影金像獎最佳女配角，鮑姐等預祝她旗開得勝。90年代由無綫過檔亞視的吳浣儀大讚當年亞視人情味濃：「最深印象拍喊戲，一cut機啲攝影師畀紙巾我抹，我儍咗望住佢，點會有呢啲嘢發生？以前未經歷過。」而79年加入麗的鮑姐也指亞視給她很多美好回憶：「畀咗我好多正能量，培養到大家互相關心，成為一個好人。」斑斑84年被亞視由無綫重金挖角，對亞視將結束，斑斑眼濕濕說：「個心好噏，始終有份真感情。」劉錫賢則謂：「喺呢個台做有個好處，做一件事永遠不分你我，大家互相幫助，好似陶大宇、方中信，唔知點解過到嚟都會幫手一齊做，希望呢種精神同人情味一路散播開去。」