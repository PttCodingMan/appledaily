導演葉念琛與莊思敏（Jacquelin）曾傳過緋聞，更有指他對Jacquelin照顧有加。不過，最近葉念琛一反常態，早前莊思敏接拍葉念琛監製的電影《PG戀愛指引》，葉念琛竟然對莊思敏要求嚴苛，在新戲入面，全部都是青春少艾，惟獨Jacquelin飾演中女醜角，她更被勒令在短時間內增肥20磅配合角色，據知在現場拍攝期間，有攝影師提示Jacquelin影相縮肚，在旁的葉念琛卻大聲說：「唔使，我就係要佢咁核突。」
「係咁食似鬼上身」
莊思敏飾演過氣Promotion girl要不停食煙飲酒，又要變得肥腫難分，還要在戲中塗黑塊面在街上賣朱古力，果真是犧牲色相，Jacquelin接受本報訪問時說：「咁又唔可以話犧牲，每樣嘢係一個機會，每個戲必須有新人參與，最緊要係個效果好唔好，觀眾鍾唔鍾意，我拍嘅時候OK，不過，我覺得可以再好啲。」Jacquelin覺得最大的挑戰除了增肥，還要跟林盛斌（Bob）演正劇，她說：「有一場戲係我哋兩個去到飛鵝山上面，嗰日真係好凍，坐坐吓，我見到阿Bob係度喊，我咪問佢做咩呀！佢話好凍凍到喊，當場係笑死我。」為新戲增肥20磅，至今Jacquelin仍未可以回復原磅，現在正積極收身，她說：「成個人圓晒，好彩中間有段時間去咗賽車，一賽完就冇咗10磅，拍嗰時就喺咁食，不停食，好似肥妹鬼上身咁，因為嗰時啱啱上完《碟仙》，真係有朋友以為我係鬼上身。」採訪：非非