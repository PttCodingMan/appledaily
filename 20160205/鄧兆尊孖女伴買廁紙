【灣仔】粵劇名伶新馬師曾過咗身都有成19年，但幾個仔女同遺孀洪金梅（祥嫂）依然為咗家產經常互罵，舊年年尾雙方互轟，祥嫂仲爆鄧兆尊有三個女友，除咗車厘子、Carmen，仲有一個係揼骨識返嚟。記者前晚就喺灣仔發現兆尊同一個極可能係祥嫂口中嘅第三個女友喇！前晚約8點幾，兆尊抽住兩大條廁紙同個短髮中年女伴有講有笑，兩人之後經過一個已經收檔嘅報攤，仲夾硬叫老闆娘做埋佢哋生意，不過兆尊同老闆娘明顯好熟絡，全程有講有笑，買完嘢兆尊就同女伴一齊行咗去灣仔菲林明道一座大廈上樓喇！採訪、攝影：徐錦池