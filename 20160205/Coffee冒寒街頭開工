【銅鑼灣】林芊妤（Coffee）果然由年頭忙到年尾，啱啱外遊返港嘅佢，前日下晝4點幾，喺銅鑼灣街頭幫now TV免費台拍節目，現場所見Coffee相信係節目嘅主持人，另外仲有兩位年輕人喺街頭表演賣唱。前日市區氣溫都好低，所以平時開工好多時都性感出現嘅Coffee，前日都要着番件羽絨，不過就依然畀大風吹到眼眨眨，好多學生妹見到佢都好開心咁搵佢影相，證明佢一直努力工作洗底係冇白費嘅。採訪、攝影：吳耀輝