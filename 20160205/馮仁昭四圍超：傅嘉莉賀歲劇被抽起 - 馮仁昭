上年8月同無綫簽約嘅傅嘉莉（Kelly），剛拍完賀歲劇《財神駕到》升呢做女一，同視帝黎耀祥擔正，不過上個月忽傳佢搭上已婚法拉利代理莊天龍，噚日有周刊爆料，話佢哋上星期仲有見面，搞到無綫抽起《財》劇，監製李添勝對周刊話有啲無奈，寄語作為公眾人物要檢點啲。噚日致電Kelly了解，可惜至截稿前仍未回覆。撰文：馮仁昭