噚日立春，財神爺立即出動。嘉華（173）財務總裁許亮華（左）與項目總監黃漢傑（中）一早粉墨登場扮財神，趁大老闆呂志和（右）召開早餐會時，畀個surprise佢，佢老人家亦笑到瞇晒眼！聞說，今次係嘉華人事部首次安排高層扮財神，除咗𠱁老闆，亦有透過視像電話同其他office嘅同事拜個早年，實行大家一齊開心吓，原來上市公司高層扮鬼扮馬都唔係長實地產（1113）「樓神」趙國雄嘅專利。