近日有人發起於杯葛由王晶執導的農曆年賀歲電影《賭城風雲III》，除了「罷睇」外，有網民發現於旺角鬧市多個地點，出現惡搞「宣傳」揮春，揮春上印有王晶的樣貌，而揮春內容則為「我蝗精祝你 睇完賭城風雲3 仆街闔(冚)X剷(鏟) 恭喜恭喜」。 此類揮春亦不止一款，另一款亦印有王晶樣貌，並寫有「祝逢賭必輸 恭賀新禧 記得要睇賭城風雲3」。由前晚起，「Tai Po大埔」、「旺角人旺角事」及「西環變幻時」等facebook群組，均有網民上載照片，指於旺角東港鐵站、油麻地港鐵站及旺角百老匯戲院附近等地發現類似揮春。有網民直言「太細啦啲字，要用易拉架咁大先得！」又指想將揮指貼在門口，稱讚「原來旺角好多地方都有呢個呼籲！你哋做得好啊！」 【網民點睇】Chan Hon Ming：應景兼攞景，應有此報！ 謝家祥：非法貼嘢呀，不過，我like X 100 Angelo Yeung：正野播! 新年好意頭…… CK Tang：雖然我唔睇王晶D戲，但咁做的確低莊，幼稚，被人恥笑 Andy Wong：笑死！！