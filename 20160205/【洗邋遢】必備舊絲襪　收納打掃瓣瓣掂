舊絲襪係大掃除好幫手！1. 襪頭收納羽絨褸件件羽絨褸都咁厚，雖說可以摺得好細，但捲好了又彈開，唔見咗個袋真的煩死人！找一對薄身富彈性的絲襪，剪出襪頭套着羽絨褸，羽絨褸size即刻減半，櫃桶即時放多2倍衫。2. 襪腳圈大件厚衣更闊的襪頭都放唔入太厚的冷衫或大褸，將襪腳剪成條子，捽兩下自然變成彈性超大的橡筋，用來紮厚衣，不會像普通橡筋般溶膠或易斷，又可壓縮厚衣size！3. 變身吸塵套用它套在地拖或掃把上掃地，或直接套在手上抹櫃，磨擦絲襪的靜電很容易將塵和頭髮貼起，比起只用掃把、抹布打掃乾淨十倍，真係見到都爽呀！4. 短絲套鞋墊高跟鞋未必次次配到絲襪，用絲質或棉質的船襪包好鞋墊，減少腳板與鞋直接磨擦，穿襪不穿襪都冇所謂啦！
記者：容慧心攝影：楊錦文 