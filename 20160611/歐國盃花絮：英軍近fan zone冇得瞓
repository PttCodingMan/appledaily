英格蘭周六對俄羅斯喺馬賽踢，英軍就訂咗住黃金鬱金香酒店，呢間酒店離當地fan zone只係一公里多啲；馬賽嘅fan zone設喺海灘，據報最多可以容納八萬人。英國《每日郵報》話，相信噚晚會有數以萬計嘅球迷喺fan zone睇法國對羅馬尼亞場揭幕戰，肯定嘈到拆天！兼且呢個沙灘fan zone會開到半夜一點，估計嗰頭成晚都會好嘈，可能會影響英格蘭班球員瞓覺喎。