啤酒品牌喜力一向都鍾意贊助體育賽事，據悉佢哋最近就豪擲1.5億鎊（約16.8億港元）成為F1嘅贊助商，而九月喺蒙扎舉行嘅賽事亦改名做「喜力意大利站」㖭；F1主席艾利斯通（Bernie Ecclestone）喺記者會上仲話會宣傳更多「飲咗酒就唔好揸車」嘅訊息。另外，平治車手咸姆頓近日掛住同歌手Justin Bieber四圍去玩，唔知會唔會影響加拿大站嘅表現呢？