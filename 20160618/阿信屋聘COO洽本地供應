【本報訊】有報道指，經營阿信屋的CEC國際（759）老闆林偉駿有意辭任行政總裁，本報向現年56歲的林偉駿查詢，他澄清並無此事，更指「我唔會唔做啦，呢個位要揹飛㗎。我只係搵緊COO。」他透露，目前已經有兩個人完成面試，均來自超市行業。林偉駿表示，新COO將接手兩項工作，分別分擔前線及本地供應工作，管理200間分店，以及增加本地供應的來貨，「我同本地供應真係傾唔埋欄」。至於其餘工作，如財務，物流、採購繼續由他負責。同時亦希望繼任人明白他的理念，維持薄利多銷。他又指，目前有94%貨品進口為產地直送，只有6%由本地供應商供貨。「𠵱家數埋我得5間本地供應商，咁樣唔健康，希望未來本地供應增加到三成，咁對競爭力會好少少。阿信屋最近為測試市場，向水貨商買入總值1,000萬元本地超市會賣的商品，如李錦記、利賓納、維他奶、家樂牌雞粉等。
重推689折被批評
另外，759阿信屋昨重推689折，對於網民批評阿信屋重推「689折」是「打倒昨日的我」，林偉駿說：「鬧咪鬧囉！」又指現時「正價貨」只佔比兩成左右，「好少咋嘛，父親節咪大家高興吓囉。」他指今次未有如端午節提供應用程式優惠，「嗰時777折另加手機App優惠，今次冇㗎，所以其實條數一樣，冇多到。」