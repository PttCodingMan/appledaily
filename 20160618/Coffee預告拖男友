林芊妤（Coffee）和譚玉瑛昨日在中環出席《ASHKTUM》相展，穿上黃色連身裙的Coffee露出佈滿瘀痕的雙腿，她早前到峇里玩真人騷：「其實頸都扭傷咗，𠵱家都仲痛緊。我最驚留疤，因為做瑜伽會睇到嘛。」問緋聞男友Jerry會否心痛？Coffee說：「佢係我朋友嚟㗎，個個男仔同我出街就話男友，咁我啲男朋友咪電話簿咁厚？」之後她自爆真命天子另有其人：「𠵱家試緊，佢係圈外人，係朋友聚會中認識嘅，了解咗幾個月，𠵱家好似行近咗少少，如果你哋下次影到我拖住手嗰個就係我男朋友啦！」採訪：盧妹攝影：仇志德