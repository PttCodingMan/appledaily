官恩娜（Ella）去年10月生了混血B仔Gabriel（bébé G）後做全職媽媽，不時在Ig貼相分享囝囝成長點滴，之前bébé G出牙仔開始食固體食物如菜同飯等圖片，感受到Ella十分享受做媽媽的樂趣。bébé G不知不覺已有8個月大，近來開始學行路，昨日Ella貼囝囝戴上安全帽相，造型雖可愛，但背後原來發生了小意外，bébé G學行時跌親頭部。
曾嘔吐醫院求診
Ella在Ig用英文留言交代意外經過，她昨日亦回覆本報：「佢𠵱家學行又學企，嗰日唔小心跌到個後腦，過咗一個鐘之後就嘔，我哋擔心佢有事，所以咪帶佢去醫院，醫生話觀察吓先，睇嚟佢都唔係好嚴重。」
提到囝囝整親頭仔，Ella謂：「肉痛一定有，惟有以後小心啲，希望唔好再跌親喇，不過我都準備咗頂帽俾佢學行用。」Ella更在Ig分享BB學行路要提醒望實，否則會是一件可怕的事情，皆因bébé G會嘗試在不同地方企起身，又會爬上茶几。Ella表示為避免意外要改動客廳擺設，務求囝囝學行零意外。提到囝囝整親，不少網友都有留言與Ella交流心得，亦安撫她不用太擔心。採訪：唐心悠