羅霖昨日一身性感開胸裝出席在中環蘭桂坊舉行的記者會，為自己代理的紅白酒宣傳，同場的嘉賓還有林保怡、周美鳳、李司棋及陳欣健等。現場還放了羅霖早前在法國拍攝的婚紗照，當中有一張羅霖跟一名男士的合照，照片中二人更作狀親嘴，她親證此人是真命天子J君，而且已經求婚。
「年底畀佢見囝囝」
羅霖接受訪問時承認J君是眾多追求者之一，此次法國之旅他亦有同行，她說：「佢有同我一齊去，今次法國之行令佢加咗唔少分。本來佢話今日都要嚟，係我唔畀，因為未100%肯定，經過旅程之後，都認定佢係我幾重要嘅人。」她透露本來打算一個人拍婚紗照，不過J君知道後要求同行，全程他很溫柔及照顧自己，她說：「未過三個仔嗰關，應該年底會畀佢見囝囝。三個仔都想我搵個伴，唔想我咁辛苦。J君都有求過婚，不過我未應承，過咗囝囝嗰關先。」她笑言今次酒會就像婚禮預演，又透露J君是一名內地生意人，年紀比自己年輕十年有多，不過她認為伴侶只要有溝通，年齡差距不是問題。
羅霖又表示在全程六日的旅程中，J君不但照顧她，拍婚紗照時又替她拿鞋及提裙尾。而羅媽媽也是今次活動中首次見到J君的照片，問J君是否富二代？她說：「富唔富有唔係問題，如果下次結婚未必會大搞，通知啲親友食飯就算。」同場的李司棋表示跟羅霖合作拍劇時，覺得對方很乖，當知道她有求婚對象時，很替對方開心。採訪、攝影：王連連