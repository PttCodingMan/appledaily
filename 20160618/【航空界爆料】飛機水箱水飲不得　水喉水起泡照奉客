身邊空姐空少朋友知我常搭飛機出trip，間中就會大爆機上鮮為人知的秘密。其一震驚我13億身體細胞而不得不銘記於心的，就是飛機上的水飲！不！得！很多人都知，機上供應飲用水是來自好耐都唔洗一次的水箱，有機上工程人員直言，水箱是用化學清潔劑清洗，不是用人手洗刷，乾淨極有限。有外國報道指出，一成以上的美國民航機的飲用水，被驗出含菌量超標，更有大腸桿菌。睇嚟飛機水箱萬年水飲不得是世界航空界的公開秘密。
近期ViuTV清談節目《晚吹-又要威又要戴頭盔》找來幾位空姐爆料，說除了水箱水唔乾淨，好多時乘客飲用水是來自水喉水，空姐斟水時看到灰白色起泡物會用手指彈一彈走，或等泡沫自行消失才敢畀客人飲，有些更會欺騙乘客，說泡泡是半空氣壓問題所致。連空姐自己都怕怕，建議飲樽裝水。至於機上的咖啡茶水和杯麵用乜水沖？朋友，你懂的，是否繼續食用就見仁見智了。記者：王秋婷