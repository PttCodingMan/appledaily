美國有個名叫Logan的25歲大男孩，當兵完成基本訓練後，收到哥哥寄來的一封信，字體東歪西倒張紙又發晒黃，看清楚才驚覺是出自自己5歲時的手筆。
Logan的哥哥Rob比自己年長14年，20年前Rob同樣也是剛剛入伍，那年他19歲。5歲的小Logan跟哥哥感情要好，知道哥哥要離家一段日子，非常不捨之餘，也擔心哥哥要去打仗，於是當年寫了這封信，「希望即使你不幸身亡，也可以帶着這封信上天堂，那就不會忘記我了。」Rob很喜歡這封信，多年來珍而重之，直到細佬決定追隨哥哥步伐，大學畢業後入伍做阿兵哥，Rob便在他完成第一組訓練後「割愛」送給弟弟做禮物。Logan收到後感動不已，覺得自己完全感受到當年哥哥收信一刻的喜悅。小朋友講嘢低低BB，也是最真誠的說話，有時真係正能量強大到你唔信。信件內容：親愛的Rob：我愛死你。但如果你要去打仗，死咗，我希望你可以帶埋呢封信上天堂，因為我唔想你唔記得咗我。我真係好愛好愛你架。希望你收到呢封信啦，我星期二有得玩任天堂好開心，我想你讀到封信都咁開心。愛你的 Logan記者：馬朗澄