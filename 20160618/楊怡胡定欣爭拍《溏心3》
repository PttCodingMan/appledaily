胡杏兒的婚紗店前晚在啟德郵輪碼頭舉行時裝展，胡杏兒大打人情牌請來嘉賓楊怡、胡定欣、李施嬅、楊秀惠等撐場。早前胡定欣曾出口術指不介意參演《溏心風暴3》，胡定欣的宿敵、已離巢無綫兩個月的楊怡前晚亦表示有興趣：「監製暫時冇搵我，如果佢搵我，我一定會考慮，始終之前拍過呢套劇。」《溏心3》人面全非，楊怡賣口乖說：「唔同人物有唔同新鮮感，如果係原班人馬，反而要做好多驚喜先滿足到觀眾。」同場的李施嬅早前被指因蔡思貝搶走女主角，在劇中變女配角而不開心，要姊妹們飯敍開解，她接受訪問時說：「前幾日同幾位姊妹食tea，只係大家出嚟聚一聚咁啫！」採訪：曹家誠攝影：陳慧安