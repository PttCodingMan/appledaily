【本報訊】早前荃灣工廈DAN6發生石棺藏屍案，被揭發違例改劃為住宅用途，屋宇署及地政總署本月加緊巡查DAN6，而兩署上月共發出3張命令及1封警告信要求違契單位還原。《蘋果》記者近日再以租客身份睇樓，地產代理不敢再表明工廈可作住宅租住，但表明DAN6單位間隔及設備完善，不少租客是作為居住。律師指工廈改作住宅難入罪，即使被發現「偷雞」，業主還原單位即可，政府難以規管違規工廈。記者：梁佩珊
荃灣灰窰角街工廈DAN6於3月底捲入石棺藏屍案，《蘋果》記者上月佯裝客人，表示想租住工廈，地產代理仍會帶記者參觀租住單位。今月《蘋果》再次放蛇，荃灣不少地產公司仍以DAN6的租盤作招徠，但當記者問及可否租作畫室及自住，地產代理即指「工廈唔可以住」，業主亦指「唔想畀人租嚟住」。不過，代理帶記者睇樓期間，多次暗指DAN6的單位設備並非只做「生意」，不少DAN6的租客「租嚟住」，只是代理現時不會直接叫客人租以居住。
單位有熱水爐浴室

代理先帶記者到石棺藏屍案的同層單位，月租9,500元的單位建築面積493方呎，單位設有獨立廁所、熱水爐、淋浴設備、煮食設備及分體式冷氣機。在場的業主多次強調單位不作居住用途，煮食設備亦只作茶水間用途。記者問到通宵工作可否留宿，代理指DAN6最近成為政府部門目標，放置床鋪用品在單位有可能被「掃場」。但同時向記者表示「佢（此單位）已經畀屋宇署檢查完，應該唔會再查」，又向記者教路，若政府部門再突擊，可以不讓檢查人員入屋。代理其後帶記者到低層單位睇樓時，主動教記者設置洗衣機和淋浴位置，記者提及「唔怪得有人喺度住」，因單位設備完善；代理直認單位並非純工業用途，「咁大個熱水爐喺度，其實暗示畀人哋，其實係官商勾結……做咩生意要熱水爐呢，畀人覺得係（住）囉」。記者問及現時有否設閣樓的單位可租，代理指DAN6現時被屋宇署多次巡查，各單位的僭建閣樓陸續拆卸，但代理同時表示「拆咗先，等佢風頭火勢再整過係另一回事，但𠵱家唔搞呢啲嘢」。記者追問租DAN6的客人「多唔多係住」，代理直認多人租住工廈，「我哋租嗰陣都唔會話你聽喺度住」，亦表示「（租完之後）我唔知你做咩咁嘛」。
律師：改住宅難入罪

大律師陸偉雄指，只要業主於租契列明工廈單位不作居住用途，地產代理不直接表明「你可以租住工廈」，任何暗示都不會違法，「因為暗示係租客主觀上嘅理解，可以係你理解錯誤」，他認為現時地產代理「走聰明圈子」，「以前係鼓勵，𠵱家係暗示」。陸偉雄又指，無論租客在單位做任何事都難以管制，「法律上通宵工作，攰到瞓覺不是犯法」，他指工廈改住宅難入罪，「不是法律問題，而係政策同執法問題，每年查定每日查呢，好難規管」。