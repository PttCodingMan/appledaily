裕美和圈外人老公林恩浩（Jason）2013年底閃婚，日前爆出女方背夫偷食，暗交無綫藝人黃子恆，並到男方家過夜，前日又有疑似裕美和黃子恆WeChat情慾對話截圖曝光。本報昨日收到讀者S先生提供一條聲帶，內容為一男子鬧爆黃子恆。聲帶中有男子火滾爆seed：「廢柴，應人一句勇氣都冇，頂你個肺黃子恆（讀音），你啲社會人渣，社會垃圾，你想搞我老婆，你黐咗線呀？你係咪想成名，你算下自己前途係點樣，我畀一日時間你，你即刻消失，如果唔係，你自己快啲算下，你自己前途係點樣，我相信真係無可限量㗎。」S先生聲稱聲帶錄於今年1月24日。記者昨日就聲帶欲向Jason、裕美和黃子恆查詢，但截稿前未回覆。
Jason唔敢返工
有報道指裕美受事件影響發燒抱恙，S先生表示婚變為Jason帶來打擊，他躲在家沒返工，精神大受影響。S先生爆Jason前年婚後陪裕美到澳洲工作假期，預算去一年，裕美4個月便花光旅費，夫妻被迫提早返港。S先生續說：「Jason冇車被裕美嫌棄，黃子恆就有兩架車，成日做柴可夫。」S先生還提供了裕美今年1月30日租用在馬來西亞使用的wifi蛋收據，巧合地那段期間黃子恆也在馬來西亞出席活動。
此外，有指裕美遭家暴，她的閨密張家瑩昨在fb留言斥Jason：「兩個人喺埋一齊快樂就是幸福！相反，朝夕相對但不快樂是種折磨！聽到姊妹被家暴，好心痛，我怒：如果真的愛老婆，為甚麼會傷害她？無論如何，男人都不能出手打女人的，豈有此理！你算是甚麼男人？美美善良，她一直冇反抗死忍，是因為要維繫婚姻，但你實在欺人太甚，忍無可忍了。」採訪：楊定