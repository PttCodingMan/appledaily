【拆局】受惠內地旅客帶動博彩業，澳門自2002年開放賭權後，賭收一飛沖天，至2013年全年賭收高達3,618億元，賭收12年間狂升21倍。但自2014年內地打貪反腐及經濟下滑後，澳門賭業風光不再，澳門政府日前公佈，去年全年博彩收入約2,308億元，較2014年減少逾34%，回到5年前的水平。
年內逾70間結業
一直靠豪客支撐的賭廳首當其衝，在一年多以來，已有70多間賭廳結業，亦引發貴賓廳非法集資爆煲潮。有澳門賭業人士指，過去10年澳門賭業興旺，不少澳門人及內地人被游說非法集資貴賓廳收取高息。「一旦賭業不景，貴賓廳就難支撐而爆煲。」去年9月在澳門永利酒店經營賭廳的多金集團，一名財務總監被指捲款20億元潛逃，「多金出事後，唔少夾錢投資賭廳嘅人立刻追數，要求提走啲錢，變相擠提，唔少賭廳冚唔到嗰蓋，惟有倒閉」。他指今次賭王四太梁安琪得力助手陳恩鴻涉嫌捲款「走佬」，是多金事件的延續，他直言澳門賭業前景暗淡，「呢類走佬事件會陸續有嚟」。■記者謝明明