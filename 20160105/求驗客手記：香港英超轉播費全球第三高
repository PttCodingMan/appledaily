英國《每日郵報》日前做咗個英超海外轉播費專題，我哋香港呢個小城市真係唔講得笑，嚟緊每年進貢8,770萬鎊畀英超（約10億港元），轉播費僅次美國同撒哈拉以南的非洲地區，排全球第三高，亦係亞洲轉播費最高。𠵱家now每年畀英超嘅轉播費大概4,270萬鎊，個價喺全世界嚟講都已經幾高，但拎咗嚟緊三季英超香港轉播權嘅樂視（圖）就仲大手筆。對比中國13億人市場，英超轉播費每年都係1,070萬鎊左右。