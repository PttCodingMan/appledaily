RubberBand隊長兼結他手馮庭正（阿正）昨日公佈婚訊，早前他已經與拍拖3年的馬來西亞女友黃淑玲（Sherine）結婚，阿正表示和太太都很喜歡小孩子，但會先享受二人世界。阿正是去年趁到歐洲旅行時向女友求婚成功，他說：「求婚戒指日日放喺心口，成日擔心唔見，又擔心過海關時被發現。去到瑞士Zermatt雪山，我就向佢求婚，佢應承收埋隻戒指我就放心，唔使再袋住。」新娘子Sherine覺得雪山求婚令她一世難忘：「當時雪山好多人，阿正跪地求婚，真係嚇到呆咗，好驚喜好感動，現場有其他旅客拍手。」他們會在年底返大馬補擺喜酒，因為Sherine剛在港簽了一間經理人公司，並計劃出新碟，阿正亦會為她作曲及做唱片監製。撰文：陳以晴