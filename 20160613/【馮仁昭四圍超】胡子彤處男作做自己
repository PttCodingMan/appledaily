以棒球做主題嘅電影《點五步》前晚喺圓方搞慈善場，演員談善言、胡子彤（左）都係第一次做電影主角。胡子彤本身係一個棒球員同教練，戲入面都係做番棒球員，仲會同廖啟智合作，佢話：「朋友睇完覺得都係做返自己，冇乜壓力，背對白都唔難，因為讀書時都有玩開朗誦同drama，不過今次係第一次拍戲。」胡子彤又話香港好奇怪，唔可以做全職運動員，所以要雙線發展，做運動員兼做演員。撰文：馮仁昭