元朗有新盤登場，名為Park YOHO，其實亦即是之前的峻巒，不過今次屬1b期，故改個新名，然而實際地點不變，依舊山旮旯，在鄉郊錦田沙埔村，出入山流水遠，預了居民放假留在屋苑，所以設置雙會所，連發展商高層雷霆都話設施多，放假唔使去旅行咁遠。會所有乜玩？室內外泳池必然，大型健身室不能少，否則人多好擠迫，更有遊戲室予小朋友開心玩，這麼偏僻，不想餓死，故自備餐廳，但焗住幫襯，到時收費貴不貴就不知了。