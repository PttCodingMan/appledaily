Pantone年度顏色係玫瑰石英粉紅同寧靜藍，真係講到我都悶。好彩Pantone早前公佈2016件秋冬報告，一嚟就highlight十隻全新代表色，啱晒貪新鮮嘅潮界中人。
今次十隻新色分別為河岸藍（Riverside Blue）、輕快藍（Airy Blue）、鯊魚灰（Sharkskin)、極光紅（Aurora Red)、溫暖褐（Warm Taupe)、霧灰紅（Dusty Cedar)、蒼翠綠（Lush Meadow）、芥末黃（Spicy Mustard)、陶土褐（Potter's Clay）同狂妄紫（Bodacious)，藍色系有得留低但冇咗粉紅色系踪影。呢十隻色望落感覺沉穩溫潤，貫徹Pantone年頭話要「給人帶來寧靜安穩」嘅目標喎！記者：黃樂雯