【本報訊】上海前日舉行第19屆《上海國際電影節》開幕禮，不少香港藝人在上海出席電影節後於昨日返港，包括宣傳電影《S風暴》的張智霖（Chilam）、吳千語及蔡少芬（Ada）當時身在機場，但幸好避過一劫。
Juno曾到附近咖啡店排隊

Chilam昨午在爆炸後接受《蘋果》記者訪問時稱︰「好彩係我因為提早做完嘢，諗住早一班機走，所以早咗嚟機場，如果唔係，爆炸時間我應該剛剛喺隔籬櫃枱Check in，咁就大件事。」而昨日剛抵上海的麥浚龍（Juno）對爆炸表示震驚，他到埗後去過爆炸地點附近咖啡店，「我仲排咗一段時間，估唔到有件咁嘅事，我諗我離開大概10分鐘就發生呢件事。希望受傷嘅朋友早日康復，唔好咁多暴力事件發生。」而「發哥」周潤發本來乘搭昨日中午12點班機返港，但因浦東機場昨早多班航機延誤，發嫂改機票今日返港，令發哥避過一劫。而梁詠琪今日會照原定計劃飛上海，為電影《泡沫之夏》等活動宣傳，她說：「希望唔會再有呢啲炸彈襲擊，大家平平安安。」■記者陳月媚、何永寧、馬建華