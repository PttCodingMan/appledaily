甄詠珊同安俊豪噚日喺將軍澳出席父親節活動，甄詠珊話自己爸爸係佢嘅前世情人，關係特別好，佢話：「今年媽咪約咗朋友去內地摘荔枝，但都會搵日陪爸爸食飯慶祝，我哋一家人關係好，日日都係父親節。」講到佢哋師妹牛雜妹李美琪參加ViuTV選美，佢哋大表支持，甄詠珊覺得師妹性格好純又睿智，對佢信心十足。而安俊豪就話師妹要接受地獄式訓練，又要食地獄餐單減肥，真係好魔鬼喎！撰文：馮仁昭