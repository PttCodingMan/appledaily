陸詩韻、譚嘉荃及漢洋等，噚日到灣仔出席寵物展「拒絕遺棄」見證會，同狗狗一齊影合照嘅陸詩韻話，同兩個朋友投資7位數字搞網上美容產品同睡衣生意，佢話打算下年開實體店。而譚嘉荃透露養過兔仔、倉鼠同天竺鼠：「不過𠵱家工作太忙，所以暫時唔會養住，都希望自己做個負責任嘅主人。其實最想養狗狗，但係爸爸媽媽驚狗。」佢仲透露早前為動物籌款嘅歌，將會喺下月推出合輯同埋文字本。撰文：馮仁昭