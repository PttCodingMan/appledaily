【本報訊】在港土生土長的巴基斯坦裔男子Babar昨晨在元朗喜利商場附近吃早餐，一名洋漢疑不堪情變打擊，跳臭渠殉情；渠上途人只顧看熱鬧，唯獨Babar奮不顧身落渠救人，雖然浸壞了手機，但他無悔說：「救人最緊要，自己冇所謂！」記者：張家豪現年24歲的Babar，祖父那一代已經與香港結緣，從巴基斯坦來港當警察，Babar父子兩代均在港出生，操流利廣東話。他稱自己於三兄弟中排最細，父母不知道香港提供9年免費教育，至15歲時才安排他入讀小學三年級，但因功課追不上，讀至小學畢業便輟學；先後做過扎鐵等苦力工作，現於一間公司當清潔工，月入1萬元左右。
事主失戀尋死
昨晨8時許，Babar於開工前在喜利徑一食店吃早餐，突然間聽到「噗通」一聲，一名33歲洋漢孭着背囊一聲不響跨過欄杆縱身躍下，在渠內載浮載沉，途人經過紛紛駐足圍觀。Babar趨前一看大為緊張，即時爬落大坑渠，由於連日天雨關係水漲流急，水深及腰，他先將事主抱起避免頭部沒入水中致窒息；其間有途人把兩張膠凳拋進渠內，給Babar托着事主卸力，消防員到場將事主救起送院治理。 警方調查得知，事主因失戀自暴自棄，借酒澆愁，行經大坑渠期間一時感觸跳渠尋死；他右腳受傷送院敷治，案件列醉酒人發現。事後Babar全身濕透又髒又臭，要到附近朋友家沖洗，其iPhone 4手機因入水報銷。Babar表示，當時除將事主救起，亦不斷好言安慰：「女人？冇咗咪冇咗囉！再搵過，自己寶貴生命，無謂咁嘥咗吖！你阿爸阿媽都唔開心，最緊要珍惜自己生命。」又說：「舊嘅唔去，新嘅點嚟？」
「生命唔係垃圾」
他稱見到大批途人圍觀卻無人施救，沒往別處想就落水救人，對渠水是否臭不在乎，「救人最緊要，自己冇所謂……見到人梗係救，生命唔係垃圾，唔救就冇咗」。原來，Babar救人已不止一次，早年在柴灣遇見撞車意外，他亦上前幫手救出被困車內人士，如今再度救人，他坦言：「好開心，呢個世界有好多嘢可以珍惜，無謂白白犧牲。」Babar三代以香港為家，覺得自己是香港人多於巴基斯坦人，Babar喜愛香港無拘無束的自由，充滿機會給予肯付出努力的人。對香港近年出現不少反南亞裔的言論，Babar承認在港亦曾受過歧視，包括遭人辱罵及被同學欺負；但回想過來，這些都是小撮人的行為，無阻他熱愛香港。他指現時最希望可以獲房屋署安排上樓，因母親年初撞車受傷，一直在家療養，居住的鐵皮屋蛇蟲鼠蟻又特別多，希望可遷往較好環境的地方居住。
識睇睇留言
岡：好感動，難得的土生土長香港人。Ho Yui Cheong：真英雄！May So：向救人者致敬！Dong Leung：一齊夾錢送部S7 edge畀佢……好人好事！Pang Kenneth：有個善良的心！Sa Sa：所以唔好再歧視巴基斯坦及其他有色人種，佢哋好多都心地善良。Phoebe N：24歲真英雄……香港多啲咁樂觀無私的人就好了。資料來源：《蘋果》網頁