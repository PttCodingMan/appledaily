索羅斯睇淡，和香港某些財經雜誌睇好一樣，都是長期立場，見怪不怪。今次有些威力，因最近升得多，市場開始有疲態，加上索羅斯親自出山，動態上較積極，令傳媒大肆宣揚而已。其實睇淡相當合理，經過近幾年全球長時間量寬後，大部份資產都偏貴，除非像內銀股暗藏劇毒，才會表面上便宜。如說股票貴，那麼債券及房地產就更貴。決定資產價格主要有兩因素：製造現金流能力及投資者對回報率的要求。現經濟不景，資產價格偏貴的唯一理由當然是後者。但要他們忽然醒覺，提高要求戳破泡沫，需要一些關鍵事件，所謂萬事俱備，只欠東風。但索羅斯是否有借得東風的大能，值得存疑，他睇淡已一段日子，長期被挾。當投資者連送錢給日本及歐洲政府都做得出，標普500指數20多倍的平均市盈率就絕不過分。始終市場過去幾年經歷許多風雨，每次斬完又升番，自然不會太惶恐，跌極有個譜，以去年人幣貶值輸出股災一役為例，當時標普500指數回落幅度不夠兩成，稱不上股災。所以不應盲目跟隨索羅斯睇淡，如真的敬重他眼光，兩種做法，一是等真正出現令投資者恐慌的事件，急跌後才追沽。二就是集中攻擊一些盈利將倒退的弱股，因即使投資者要求不變，製造現金流能力下降也可以拖低股價。阿飛本欄逢周一刊出