楊愛瑾（Miki)同拍拖8年嘅永安太子爺郭永淳兩個月前結婚，兩公婆上個月先去峇里開結婚party，原來佢哋唔聲唔聲，呢幾日已經飛咗去希臘度蜜月，繼嬻享受陽光與海灘。早排剪咗一頭清爽短髮嘅Miki，啱啱就放咗張喺池邊嘅相，黑色泳衣下，「iPad胸」雖然冇乜睇頭，不過做咗人妻嘅佢，平時有做開運動，身形好彩冇走樣，腹肌同馬甲線依然喺度。對於婚後開行turbo造人，Miki之前喺婚禮就話：「一切順其自然，我哋（夫妻）都鍾意小朋友！」望住藍天碧海咁relax，Miki要「中獎」話咁易啦！