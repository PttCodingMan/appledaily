崔碧珈、陳婉衡、莊思敏及岑日珈等前晚在中環蘭桂坊一酒吧，以一身性感啤酒女郎造型現身，為她們主演、葉念琛監製的電影《PG戀愛指引》宣傳。同樣擁有36E上圍的陳婉衡跟崔碧珈作正面比拼，緊身衣配合逼爆上圍成為焦點，陳婉衡以4吋事業線撼贏崔碧珈的3吋事業線先勝一仗。事業線上輸了一仗的崔碧珈接受訪問時竟失魂露底，粉紅色內褲清楚可見，被問到事業線不敵陳婉衡時，她說：「係咩？唔係咁睇嘅，齋睇一套衫唔夠，亦都冇睇過其他女仔。其實戲裏面仲性感，有場戲直情係半裸。自己都冇睇過，喺現場監製葉念琛淨係叫我拍多幾次，唔畀我睇番重播。」崔碧珈自言不喜歡比較，所以沒打算在電影首映時「反擊」陳婉衡，表示可以各有各靚，她笑說：「今日已經好性感，如果唔係下次要着泳衣出嚟。」
預告首映真空上陣
稍後受訪的陳婉衡亦不慎露出黑色厘士內褲，與崔碧珈齊齊失守，她透露近日正苦練鋼管舞，想不到有收腹效果，她說：「希望可以練成馬甲線，大家會將個焦點移落少少。」在稍後舉行的電影首映禮，主題定為「Hot & Sexy」，陳婉衡已率先預告正考慮真空上陣。另外，岑日珈父親早前因病入院，她表示當晚真的很驚，她說：「媽媽通知我時話爸爸心臟停頓過一陣，一睇到訊息就飛去醫院，爸爸70歲，本身有心律不正，醫生提議過佢裝心臟起搏器，不過佢唔肯。」採訪：譚倩宜攝影：陳俊強