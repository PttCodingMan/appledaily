巨星麥當娜首來港開騷，掀起搶飛潮，藝人為朝聖都被迫要買黃牛飛，馮允謙昨在九龍灣活動透露前晚入場睇娜姐，大讚演出精采，他說：「原價千幾蚊飛，都畀多咗一倍先買到。」不過馬天佑就冇咁好彩，前晚他在社交網留言被騙財，他昨在電話中說：「睇完台北站，想帶同事同屋企人睇香港站，買唔到飛就上網買，買咗12張。交收時賣家冇現身，之後去報警，警方話捉到對方機會大，因為有晒佢啲銀行賬號。」雖然最後都有飛，不過他揚言受了大教訓。採訪：曹家誠攝影：沈健程