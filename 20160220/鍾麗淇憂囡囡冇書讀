兩位人母鍾麗淇與Ana R.昨日在灣仔出席活動，大會安排導師教她們織毛線公仔。鍾麗淇指細女鼻塞喊得很犀利，大女有時亦扭計，因此缺乏睡眠。她又透露為大女入學的事苦惱：「大女5歲仲未搵到特殊學校，𠵱家排緊期嗰間要排四年，讀緊嗰間特殊幼稚園最多讀到5歲，擔心佢冇書讀。」鍾麗淇又謂私人老師及學校收費很貴：「希望可以照顧多啲有特殊需要又講英文嘅小朋友，香港係我屋企，都住咗十七年，但為個女逼住離開香港，呢個係最後一步。」而Ana的囡囡已十二周，大讚女兒經常笑好易湊，但每隔三、四個鐘就要揼母乳，坦言胸脹會很痛。採訪、攝影：盧妹