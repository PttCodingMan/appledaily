𡃁模吳燕安（Annie G.）和余曉彤（Hidy）去年先後升呢人母，並誕下萌B，Annie囡囡Ariana比Hidy囡囡Willa早出世一個月，Ariana明顯較「的骰」，Willa則手長腳長，兩位靚媽日前相約飲茶團拜，B女首次見面時眼甘甘望實對方，十分搞笑。同場的盧頌之（DaDa）未婚兼冇B，但她母愛氾濫，爭相輪流逗玩B女。DaDa一湊，BB即爆喊，令DaDa超尷尬 。其間有舞醒獅，Annie及Hidy都抱着囡囡去睇熱鬧，Willa更好奇把頭伸入獅口。採訪、攝影：劉敏