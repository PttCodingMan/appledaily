方力申、王菀之（Ivana）、許雅婷同關寶慧等早前合演新片《綁架丁丁當》，戲中小方有一場比打戲更辛苦嘅係要孭起Ivana跑一段路，不過導演錢國偉有部份鏡頭就安排咗一位輕磅替身上陣。Ivana話：「因為我真係好重，拍之前警告過小方好多次，佢都有叫手足幫忙快手啲。」而拍到滿頭大汗嘅小方死撐話：「當然孭到，我跑得快驚Ivana會整親。拍戲時佢話我眼神冇愛，叫我交戲，好好笑。」撰文：馮仁昭