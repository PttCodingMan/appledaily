陳嘉桓、陳明恩同趙嘉懿噚日喺佐敦出席一本中醫雜誌舉行嘅周年活動，向來食得健康嘅陳嘉桓話希望將來有機會出本健康飲食書，佢又透露曾經喺韓國接受瘦面療程，雖然有成百支針拮喺塊面度，但效果一流。早前接受男友求婚嘅陳明恩話婚期預計係明年初，屆時佢會着旗袍。此外，趙嘉懿表示好開心今年升讀小一嘅囝囝獲派心水小學。撰文：馮仁昭