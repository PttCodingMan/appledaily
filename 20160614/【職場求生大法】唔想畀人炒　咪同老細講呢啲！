香港經濟廿年最差，四圍裁員，為求保住飯碗，除咗搏命做嘢，打工仔仲要唔好得罪老細。外國職場專家話俾我哋知，除咗粗口，仲有30句說話唔可以同老細講。 1.你錯（老細係唔會錯，你話佢錯即係你錯）2.我做唔到3.呢個唔係我工作嘅一部份（其實咩都可能係你工作範疇）4.唔得/No/冇5.我唔知6.我試吓（咁hea答，老細好難接受）7.我冇盡力做呢件事（不知不覺已認自已懶或工作唔上心）8.我點從中得益？（太計較，唔合乎團隊精神）9.呢個唔係我聽到嘅（千祈咪同上司講是非）10.對唔住，不過……（再多解釋，老細都只當狡辯）11.分手已經搞到我癡線，我今日心情好差（戀愛唔係大過天，ok？）12.我已經盡力啦！13.我會辭職（威脅老細時）14.我之前已經試過（當老細向你提出建議時）15.我只係以為……（做錯嘢，唔肯認錯）16.係我上一份工，我都係咁做喇17.唔係我錯，係XXX嘅錯18.如果我冇聽你講，我就會……19.你嘅上一任唔係咁做喎！（將老細同佢上一任比較，即時死亡）20.我唔可以與某某同事一起工作（返工唔同返學，你亦不是小學雞）21.某某同事係一個衰人22.點解某某同事經常……（經常向老細抱怨，點得人歡心？）22.我可唔可以同你老細直接對話？（想越級見老細嘅老細，明顯挑戰權威）23.我冇辦法24.我返工好悶/好無聊（錯誤與老細分享你真實感受）25.尋晚DDB部XX榜好好睇呀！（唔好同老細講太多私人嘢，小心過界）26.點解某某同事有，我冇㗎？（唔好斤斤計較，尤其係人工，專心工作）27.我好忙呀，你等等啦！28.呢個做唔到（挑戰老細智商，你就真係「腦細」）29.我做哂嘢，可唔可以早走？30.我聽日要早啲收工（請假前要問過老細，唔好自把自為） 資料來源：Business Insider