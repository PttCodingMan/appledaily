德國喺周日歐國盃C組首戰旗開得勝，由梅斯達菲先開紀錄加上舒韋恩史迪加補時奠勝，以2:0擊敗烏克蘭，今屆歐國盃首次開讓球主客和[-1]W。場波亦係德國教練路維破紀錄累積第12次喺歐國盃決賽周領軍，喺呢個大日子，昔日以開礦再自己食番而聞名於世嘅路維，再出驚世新超必，喺比賽期間無端端伸手入自己褲浪入面剿幾下，從佢隻手嘅深入程度，我求大俠估計隻手已經直達「鳥巢」，坐低之後仲起勢咁聞，非常享受。
咁仲不特止，路維唔夠喉再伸手探一探屁股，唔知喺邊度搵咗粒嘢出嚟把玩，重口味程度爆燈。