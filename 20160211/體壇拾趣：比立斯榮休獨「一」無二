鍾意防守嘅球迷，一定對2004年拎到NBA總冠軍嘅活塞津津樂道。佢哋為咗表揚該屆總決賽MVP比立斯（Chauncey Billups），喺周三主場對金塊一戰，就會為佢榮休一號球衣；其實活塞上月已經幫「活塞五虎」之一賓華萊士（Ben Wallace）嘅三號球衣榮休，當時比立斯同部份奪冠功臣都有現身見證㗎。另外，熱火亦都準備喺下季為「巨無霸」奧尼爾（Shaquille  O'Neal）嘅32號球衣榮休，不過具體日子仲有待商討。