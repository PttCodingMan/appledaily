啱啱借咗去車路士嘅巴西前鋒柏圖（小圖）真係好有女人緣，之前效力AC米蘭時就同當時班主個女芭芭拉打得火熱，而𠵱家佢嘅另一半，就係27歲嘅菲奧莉娜（Fiorella Mattheis、圖），菲奧莉娜集演員、模特兒及主持於一身，樣靚身材正之餘，仲好識幫柏圖張羅㖭！
好似佢哋喺倫敦初嚟埗到，梗係要搵屋安頓啦，而呢個重任就由菲奧莉娜一力承擔，難得嘅係菲奧莉娜仲好鬼樂在其中，邊搵屋邊selfie，仲要上載到社交網頁instagram㖭！