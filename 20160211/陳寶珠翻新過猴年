陳寶珠、梅雪詩（阿嗲）日前在圓方與傳媒團拜，寶珠姐今年依舊會留港過農曆年，她笑說：「我最鍾意喺香港過年，食完團年飯、封利是、擺全盒、整花、換新衫新拖鞋新睡衣，裏面嗰啲都要新，不過唔一定要紅色，年初一會有好多親朋戚友嚟拜年，所以會叫盆菜食。」阿嗲亦說：「我好少出街，多數留喺屋企，但係大年初三，我會去澳門燒炮仗兼睇煙花。」對於猴年大計，寶珠姐表示5月有演出，希望賺到盤滿缽滿，亦希望香港經濟好，阿嗲最希望大家身體健康。另外，寶珠姐囝囝楊天經昨日在微博上載一家人與休養中的李香琴合照，穿上紅衫、紅頸巾的琴姐精神不俗，寶珠姐更與她頭貼頭影相，天經就留言祝琴姐身體健康。採訪、攝影：黃曉妍場地提供：圓方九龍廳