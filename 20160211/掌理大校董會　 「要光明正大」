【重視溝通】資深銀行家陳子政今年初接任理大校董會主席，雖然理大並非院校矛盾的風眼，但在目前非黑即白的社會環境下，掌舵校董會猶如走鋼線步步為營，因此不少朋友讚他有承擔之餘，亦不忘補句「乜你咁勇」，接下這根火棒。曾經歷不少金融風暴、「見過風浪」的陳子政笑說，一切以「平常心」看待，「我宗旨係無hidden agenda，做嘢光明正大，乜都有得傾」。
勿大石砸死蟹
作為校董會主席，他需要關注大學不同持份者的考慮並有效溝通，「但咁唔代表你嘅訴求我一定畀到你」，他認為民主社會的精神，正在於互相尊重求同存異，最後透過妥協達取平衡，懂得妥協是成熟的政治藝術：「係一個強者先會用，sign of strength，有理都要讓三分……唔係話我強勢就大石砸死蟹，今日面對年輕人都唔work啦！」近年政治爭拗社會撕裂，大學亦成為鬥爭的舞台，港大衝擊事件、中大校園睇波「噓國歌」、嶺大學生不滿親建制校董獲委任圍堵會場、科大畢業禮學生上台舉黃傘……倘任內面對這些場面，他如何應對？陳子政重申，不評論其他院校事務，他只是笑說，「希望你講嘅唔會係理大發生」。他同意「近年大學環境政治化程度比以前大咗」，但深信以理大一貫實幹作風，及多年來校政管理注重溝通發展的根基，有問題亦可疏理解決，尋求共識。明年是理大80周年，2015年QS世界大學排行榜中，理大只排第116位。他認為，大學排名是眾多參考指標之一，「唔可以為排名而犧牲晒理大其他有既特質」。
唔需要每樣第一
理大一向有自己的定位，「唔係話要做全港最精英大學」，但在很多專業領域如設計建築、酒店管理等，該校獨領風騷，多年來培訓了不少精英。他說，「一個社會係需要唔同類型嘅大學」，理大「唔需要」每樣範疇做到世界第一，但卻要把握自身優勢，提煉發揮以邁向更高階梯。