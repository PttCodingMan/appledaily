【專訪】踏入2016年股滙齊冧，金融業裁員凍薪消息接踵而至，去年度本港零售銀行整體盈利，亦錄得7年來首次倒退。資深銀行家陳子政08年退下全職賓架火線，積極投身公職慈善及顧問工作，他接受訪問時說，銀行業運作模式已改變，加上當前環球經濟增長放緩，金融業「黃金歲月過去咗，唔似十幾廿年前，人人都諗住呢行係大茶飯……銀行越嚟越難做，做銀行CEO（行政總裁）更加難做」。記者：劉美儀
曾任花旗香港「一哥」的陳子政，從事銀行業近30年，現為東亞銀行（023）高級顧問，身兼港交所（388）獨董，上月剛履新理大校董會主席。
確保合規　否則後果嚴重
他認為，本港銀行業從70年代起飛到90年代光輝歲月，今日「落返落地」，面對理財產品結構，越趨複雜及分類細化，加上科技革新與同業競爭，大銀行的滙報架構已變得縱橫交錯，作為舵手的行政總裁，尤其是一個地區或市場的CEO，「話事權比以前低咗，責就大咗」。今日做銀行CEO，「比10年8年前好唔同辛苦好多」，現時行政總裁最重要職能，是確保管治合規，他指稍一不留神「睇漏咗啲」，引伸出來的風險及後果可能好嚴重：「一有事監管當局就搵你，又罰你錢，報紙又賣哂……𠵱家做CEO唔係咁好玩㗎！」不過「行行出狀元」，銀行業仍是百業之母，金融業平均薪酬待遇「始終比一般好」，對有能力有志趣的年輕人，他仍會鼓勵入行。笑說「幾時都覺得自己係退休人士」的陳子政，對卸下全職賓架生涯、投身公職展開第2階段旅程，當下生活更感滿足：「工作唔再單為生活，搵到自己真係喜歡做嘅嘢，肯定到自我價值，又維繫人際網絡。」這種忙碌，他認為是一份恩典，能將自己職場累積的金融經驗回饋社會，在非商業的慈善及教育公職崗位上，又學到新事物擴闊視野，正能量爆棚，難怪他說：「現在可以講係最開心享受嘅日子！」
繼續烹飪　「更多花款㖭」
公職之餘，他亦不忘留點休閒時光，經營自己一籮籮興趣，如打波及烹飪。曾經為記者在家泡製6道私房菜的陳子政謂：「梗係仲有整嘢食，現在更多花款㖭！」做過銀行舵手，患病急流勇退，康復後又重投公職慈善。他勉勵年輕一代，跌低要識得爬起身，人生好似經歷金融風暴一樣，要知所進退，越過內在心魔就海闊天空。他說：「唔好睇得自己太重，輕描淡寫啲。」就像他的烹調哲學，「有時（食物或人生）唔駛太多味道，清淡啲更好！」