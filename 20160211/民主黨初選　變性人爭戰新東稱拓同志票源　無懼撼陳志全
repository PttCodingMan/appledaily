【本報訊】一向予人保守兼老套印象的民主黨，今屆新界東立法會選舉的黨內初選來了一位變性人梁詠恩（Joanne），52歲的她矢言若能代表民主黨出戰，得票「唔會比（人民力量）陳志全少」，更可開拓民主黨傳統以外的票源，同時代表民主黨願意革新、改變。梁坦言，爭取黨內支持她出閘，較爭取市民支持更困難。 記者：姚國雄
梁詠恩去年初加入民主黨。變性人與民主黨黨員，兩者也許是對方的「第一個」，梁詠恩承認，同志圈亦有不少不滿民主黨在同志平權上立場的聲音：「我考慮加入民主黨嘅時候，都俾我啲朋友鬧到暈……因為佢（民主黨）保守，所以我想加入，令更加多喺黨入面嘅人明白乜嘢叫同志平權……工黨、人力都已經支持同志運動、平權，我（入這些黨）作用幾大呢？用我身份去加入民主黨係可以引起討論，得出結論，究竟（民主黨）應唔應該支持呢方面嘅人權？」一年下來，她暫未有機會與曾就同志平權投反對票的涂謹申說過話，反而與民主黨的「乳鴿」交流最多。當日邀請她入黨的劉慧卿也有鼓勵她參選：「其實民主黨黨章冇提及（同性戀立場），並唔代表唔支持同性戀者，其實劉慧卿同黃碧雲都係支持同志平權。」
未經歷區選磨練
一出戰便選擇立法會，梁詠恩還未經過區議會選舉的磨練，是否太大想頭？梁詠恩指，她打的是全港性議題，非地區服務，故向黨報名參加立法會選舉。今屆內部甄選，民主黨將黨內評分的比重提高，而且早前已通過新界東派不多於兩隊參選，對手包括已是區議員的林卓廷、區鎮樺，因此論政治實力，梁顯然最弱，尤其黨內有一定保守聲音，但梁相信能吸納新票源，指同志人口佔全港十分一，以新東有90萬選民計，在比例代表制下，她有勝出可能，若黨能派她參選，可向外界展示民主黨願意改革。即使能過黨內一關，她勢必與過去4年打同志議題的人民力量陳志全票源相撞。梁詠恩說，她打同志議題不會弱過陳志全，「好多人期望我嘅出現，唔係陳志全」，而和陳的定位也有不同，對方較激進，自己取態則較溫和，例如政府剛公佈的消除歧視性小眾諮詢小組工作報告，「我唔會覺得一無是處，我覺得唔使全程企喺對立面」。