香港羽毛球代表雖然喺新春佳節要出戰泰國大師賽，不過喺噚日初三嘅16強，男單伍家朗、胡贇同魏楠，仲有「黑妹」葉姵延同混雙組合李晉熙/周凱華等都發威贏波。伍家朗噚日喺男單以21:15、21:14擊敗印尼球手晉級，賽後仲去咗食自助餐獎勵自己㖭！而葉姵延亦打破近12個賽事未能躋身八強嘅厄運，喺女單以21:17、21:8擊敗五號種籽南韓嘅裴延姝。