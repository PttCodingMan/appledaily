噚日初三赤口，舊年賺到盤滿缽滿嘅林盛斌（Bob）去咗拜年，之後佢喺社交網貼咗張同個膚色偏黑嘅女仔合照，阿Bob竟然搞笑話：「去拜年，見到黃心穎！」佢仲打咗個tag話係「曬黑咗少少嘅心穎BB」慌死對方見唔到咁。而心穎家姐之後就回應話：「佢靚過我細妹好多！」兩個人唱晒雙黃，好在心穎唔嬲，仲大方貼文話：「我曬黑啲，佢可以替我返工！」撰文：馮仁昭