今日容記小菜王最後一日營業。好多人覺得容記小菜王老闆易偉容說話牙擦擦，要數他威水史，除了在七十年代到菲律賓當總統馬可斯的御廚外，在深水埗開店27年，由圍村仔變身深水埗小炒皇，到今日光榮結業，靠的是三大撒手鐧。
金句王：要錢唔要命

出名是金句王的容哥，風趣幽默，金句可能比黎天王更多。回顧兩年前訪問，他曾說：「金牛張張有血有淚啊！彈油時由得它彈，彈都唔可以縮，看你要錢或要命，當然是要錢唔要命啦！你看看容哥隻手，所以這些便是戰績。」又說：「我唔撈啦！畀條路行吓，全港有這麼多錢你賺不完的。」
鬼主意：洗衣機攪蒜香骨

容哥滿腦是鬼主意，首創用洗衣機做蒜香骨，洗衣機夠馬力，肉才夠彈性，吃不出是雪藏肉，調味料醃過夜，最後油炸上碟。賣到街知巷聞的燒腩王，也是獨創用焗爐焗製，做出皮脆鬆化的口感。他自豪地說：「容哥牙擦得起，這個燒肉，全香港邊個做到！沒有人做到的。」沙拉骨原創者是容哥，以英國約克公爵夫人莎拉命名，創出獨創醬汁。
人脈勁：自封四大天王

深水埗出名小炒店多，但難得沒有同行如敵國，容哥有一定的人脈關係，和其他同行老闆，經常互相交流，與「愛文生」老表、「萬發海鮮」大哥明及「大煲皇煮廚」大煲強早年更成立銀會，自封為四大天王，一道薯仔牛肉粒更是互相研究的成果。不過隨着老表、容哥相繼退休，聚會已經越來越少，此情不再。雖然容記結業在即，但容哥亦不會吝嗇自家工夫。若想跟容哥學煮沙拉骨、小炒皇名作，密切留意果籽報道。
記者：何嘉茵攝影：伍慶泉容記小菜王深水埗福華街118-120號地下