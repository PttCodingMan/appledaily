單親媽媽趙頌茹（Yu）母兼父職，少咗時間留喺屋企，所以當佢一有時間，就會帶兩個寶貝女周圍去。阿Yu趁復活節假期帶咗囡囡去迪士尼樂園玩，阿Yu話：「佢哋話想同卡通人物影相，天氣好咪帶佢哋去。」阿Yu話大女信希平時鍾意着裙，但反而最愛玩巴斯光年射槍機動遊戲，至於細女愛希就鍾意玩咖啡杯，阿Yu話陪囡囡玩到自己都變番做大細路。撰文：馮仁昭