【TSA爭議】【本報訊】昨日兒童節，有團體舉辦遊行，要求當局檢討教育政策，有近百名家長及學生參與。遊行發起人批評教育局局長吳克儉無視學生壓力，「如果佢認真聽吓我哋嘅意見，就會知有幾大壓力」。關注學童發展權利聯席組織幹事何汝瑛表示，現時教育制度存在小學生學業壓力、升學途徑單一、大專學位不足等問題，又指最急切是取消全港性系統評估（TSA），還孩子愉快童年。何批評教育局一直無視問題，「佢（吳克儉）仲講得出23樣功課係咪多呢啲說話，如果佢認真聽吓我哋嘅意見，就會知學生有幾大壓力。」
女童︰想睇企鵝

隊伍沿途高呼「關注學生壓力，還孩子愉快童年」，學童亦揹上寓意沉重學習壓力的「TSA」、「Pressure」（壓力）道具書包。有遊行人士戴上吳克儉面具低頭玩手機，諷刺其無視家長及學生訴求，希望局長好好反思。鍾女士帶同一年級的女兒參與遊行，她心痛女兒應付功課、考試而無時間玩。女兒葉嘉琦指每日平均有7至8項功課，一提及小三TSA又表示不想考，「因為要係咁操練」。兒童節她最希望「到海洋公園睇企鵝，玩青蛙跳跳」。■記者趙雅婷、葉偉東