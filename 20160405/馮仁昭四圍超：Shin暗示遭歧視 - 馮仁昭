As one成員Shin（右二）月前去韓國參加選秀節目《PRODUCE 101》，至尾聲被淘汰，相隔4個月噚日返香港。Shin暗示玩節目遭歧視：「喺嗰邊冇大公司支持，始終又唔係韓國人，韓國人有少少排外，行到呢步已好滿足。」Shin直認受壓晚晚喊，幸好媽咪私下飛韓國陪足一星期安撫。問佢會唔會再挑戰韓國節目？Shin尷尬笑：「冇諗，試過一次就好。」撰文：馮仁昭