禮拜三(6日)舉行今季第二次泥地夜賽，由於受燈光影響，沙田夜泥經常利外叠衝，以季初去年11月18日全泥夜馬為例，當晚雖然有「老友記」及「平民百勝」在短途一放到底，不過其實整體上卻以居中後上馬表現較佳，好似「現代財星」、「勁優秀」及「迎風飄揚」，俱入直路後在中外叠衝上反先對手，所以不宜過份側重內叠前置馬。以上三駒今次又被安排在泥地夜賽上陣，既然擅於摸黑出擊，當然值得優先留意。另外，第五場「和諧氣氛」跑泥地夜賽一次即勝，亦係全場唯一贏過夜泥之參戰馬，憑較佳場地性能，有力在韋達胯下重開勝門。