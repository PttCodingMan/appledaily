噚日係清明節，係孝子賢孫拜祭先人嘅日子，同往年一樣，賭王何鴻燊二房都喺呢一日去到摩星嶺遠昭墓園拜祭，何猷龍（圖）同何超蕸噚日朝亦分別到達墓園，猷龍喺工作人員帶領之下，逐個墓地鞠躬拜祭，逗留15分鐘就離開。噚日溫度大約有28度，烈日當空，超蕸都曬到面紅紅，問佢點解唔同家姐一齊到？佢話：「好難夾時間，所以自己嚟。」撰文：馮仁昭