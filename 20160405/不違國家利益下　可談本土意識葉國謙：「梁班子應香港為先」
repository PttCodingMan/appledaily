【本報訊】日趨熾熱的本土以至港獨論，成為特區政府管治炸彈，亦是今年9月立法會選舉焦點議題。剛接任行會成員的民建聯葉國謙認為，政府官員應該香港為重、香港為先，直言即使內地政府，亦不希望香港事事以國家為先，不想扼殺香港原有的優越性，但明言若有人鼓吹將本土意識提升到港獨層面是「放緊屁」。他指該黨亦有本土論述，但倡議的本土前提是不違反及牴觸國家利益。記者：陳雪玲京港官員大合奏，炮轟港獨思潮，但若純粹提出本土想法，新任行會成員葉國謙認為問題不大，並指民建聯可以研究在選舉中加入本土論述：「我哋（民建聯）都有講，作為香港人嘅自豪應該要樹立，好簡單，講踢波，你捧國家隊定香港隊？好清楚一定捧香港隊……本土係（有）需要，喺呢個地方梗係愛呢個地方，但唔能夠將佢變成對抗。」不單政黨，他指特區政府亦可有本土思路，「包括官員在內都應該以香港為重……喺唔違反同牴觸國家利益時，一定係香港人為先，呢個係本土思想，唔可以樣樣都內地人行先」。本身亦為港區人大代表的他更指，以他了解，內地沒要求香港事事以國家為先，「佢都希望你強化，唔係要扼殺香港嘅優越」；但梁班子處事卻予人凡事向北望？葉估計：「可能係引發於……比較明顯係足球問題。」特首梁振英及不少官員早前在中國與香港足球大戰中，拒表態撐香港隊。葉國謙並強調：「本土唔需要變成極端本土主義嘅人嘅招牌，呢個係錯，一定要拎番嚟，就算泛民嘅溫和派都應該要有本土意識。」葉又重申應鼓勵對身為港人感自豪，但若有人推演至港獨，則是將香港趕上絕路。初入行會，葉說希望將市民意見向梁振英反映；至於行政立法關係差，他指涉及多個因素，「政府決策係咪得民心係最重要」，強調梁振英任內的房屋及社福政策應予以肯定，問題是梁本身欠親和力，泛民更是「見佢後面憎佢前面」，導致惡性循環。但他也為梁辯解，指回歸19年，中央因應香港發展越趨強硬：「有人話只要幾十萬人出來操一操你（中央）就腳軟，到今日大家都睇到唔會啦！梁振英喺執行同處理過程中，成為一個直接受衝擊嘅人。」
指唐梁互鬥入心入肺
問到梁的作風連建制派都吃不消，自由黨主席鍾國斌更批梁班子將政治炸彈放在建制派手上引爆，葉認為上述言論反映建制內部份工商界不夠成熟，「呢屆（2012年）行政長官選舉出現『唐水』、『梁粉』之爭，佢哋真係（鬥得）入心入肺」，時至今日仍有反彈。至於中央政策組首席顧問邵善波炮轟建制議員「搞搞震」，他奉勸官員慎言：「你講呢番咁嘅說話係傷咗建制派，（建制）咁辛苦去頂、去撐政府，任何官員唔好口輕輕。」