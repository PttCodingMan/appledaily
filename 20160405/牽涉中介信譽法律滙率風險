【專家意見】本港投資者參與P2P平台放款業務，本身已具多重風險，包括P2P平台信譽、監管落閘等。若果跨境借出貸款至內地，更要承擔多一重內地法律模糊不清所帶來的風險。香港信貸（1273）行政總裁謝培道表示，國內法例並沒有香港完善，「好似行使按揭權利有難度，收樓過程麻煩，如果個業主只係得一套房，按法例收唔到」。謝培道稱，國內按揭貸款生意在本港財務公司界未成氣候，因本地市場夠做，而就算內地按揭業務利息如何豐厚，經營風險亦相當高，故未打算參與。中文大學商學院助理院長李兆波亦認同，跨境借貸較為麻煩，「如果佢牽涉貸款爭議，平台不出面的話，法律訴訟亦相當麻煩，大陸執法比較模糊，無香港咁清晰」。他亦質疑，這類型P2P貸款公司實為中介，合規程度不及銀行，「喺我阿嫲的年代，呢啲叫做『標會』，如果出事，拎錢出嚟的投資者都係孭鑊嗰個，我就唔會做喇」。事實上，本港放款人若果未持有人幣，參與該類內地債權項目時，亦須將港元轉為人幣，未來或有貶值風險，拖低投資回報。