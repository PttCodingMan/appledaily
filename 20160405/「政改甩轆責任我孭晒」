【本報訊】2008年起擔任兩屆立法會建制派「班長」的葉國謙，負責協調建制議會事務，他指今屆議會的建制派較上屆團結，但與泛民關係陷入新低點。來屆不爭取連任的他被問到，從政最痛是否政改甩轆，例如被指看輕自由黨與經民聯不咬弦嚴重程度？他指：「對我肯定痛啦，唔使講，呢個（甩轆）係我嘅責任……總之我孭晒責任啦。」去年立法會表決政改時，葉國謙應經民聯要求「等埋發叔」而呼籲建制派拉隊離場藉以拖延，但自由黨等未有響應，最終33個建制派議員未能投票，事後致歉。葉被問到此仗老貓燒鬚時承認有疏忽，但拒評是否低估政黨間的不和。
嘆議員言論尖酸刻薄
相對上屆議會，葉認為建制派今屆更團結：「對上一屆淨係搵夠人返嚟都幾辛苦，有個叫李國寶，有個叫霍震霆，成日都見唔到。」但他指建制與泛民關係跌到冰點，舉例指泛民今屆議會突襲工務、人事編制兩小組：「既然係玩呢樣，咪大家一齊玩，你玩會議常規我就同你玩會議常規！」今年65歲的他嘆過往縱然立場不同，建制泛民均對事不對人，現在卻多針對議員本身，言論尖酸刻薄。對於自己來屆棄選區議會（一）界別後，民建聯以一人一票選出北區區議員劉國勳而非其屬意的中西區陳學鋒接棒出戰，葉國謙說尊重黨內機制，但指黨內新界區議員人數較多，日後要檢討此選舉方式是否合適。■記者陳雪玲