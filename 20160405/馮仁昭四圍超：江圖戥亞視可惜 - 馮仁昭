江圖噚日同魯芬、麥翠嫻及雪梨等，喺火炭為音樂話劇《香港過來人》影劇照。亞視上星期五熄機，身為前亞視藝員、今年80歲嘅江圖話嗰晚有見證：「當然心痛，亞視要更好一定要有劇，香港人鍾意睇熟面口嘛，雖然內地劇集好好，但觀眾覺得冇乜親切感，好可惜，50幾年就咁完咗。得無綫喺度，唔係幾好，做獨腳戲，如果將來有新電視台，希望成功，我雖然老，但會睇住。」撰文：馮仁昭