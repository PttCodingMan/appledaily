【北角】JW王灝兒最近積極籌備新歌，努力工作之餘，都會抽時間陪屋企人同朋友。日前晚上8點半JW現身北角渣華道街市熟食中心，當時JW同父母以及外籍朋友一行九人齊齊食飯，雖然當時正值食飯時間，熟食中心內人頭湧湧，不過無損佢哋嘅雅興，點咗唔少地道風味食物，大家邊食邊傾，直到晚上約10點半埋單走人。
後來一行人搭街市扶手電梯離開，到達地面後喺條街傾多陣，JW仲禮貌地同外籍友人抱抱兼say goodbye。之後JW屋企人去攞車，JW就陪朋友等的士，最後JW屋企人揸車送佢去牛頭角一幢工廈。採訪、攝影：黃曉程、羅德光