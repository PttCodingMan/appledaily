傳摩連奴（圖）去曼聯都傳咗半季，但紅魔都未有正式回應，敍利亞足協決定攔途截劫，公開邀請摩帥執教國家隊。敍利亞足協喺facebook發佈咗一封信，話足協主席同高層開完會後都同意摩連奴嚟教，所以出呢封公開信。如果摩連奴真係去教，遲啲有機會喺世盃外帶領敍利亞大戰國足㗎。當然，我求大俠覺得成事機會近乎零，唔好講敍利亞實畀唔起摩帥份糧，如果摩帥想教國家隊，相信佢都會教葡萄牙先啦，而且中東政局混亂，去敍利亞教波分分鐘連命都冇。