【大坑】林德信前日下午約3點幾同朋友現身大坑，泊好車之後就同個男性友人漫無目的周圍行，行經餐廳、甜品店都望兩望，兜咗一個圈得個吉，跟住又行去舊式麵包舖，停喺門口睇咗一輪，繼續冇幫襯，就行返去架車度。同朋友講咗兩句之後，兩個人去咗超市，因為好多人排隊畀錢，林德信就自己排隊先，朋友就去拎嘢，好快就畀完錢走了。見林德信捧住罐濕紙巾行出超市，原來佢發現個胎鈴污糟咗，抹乾淨之後就同朋友開車離開。採訪、攝影：吳耀輝、畢紹基