劉浩龍日前到惠州淡水登台搵真銀，被女粉絲衝上台搶簽名相，又有觀眾請他飲酒，十分難忘，劉浩龍說：「我發覺喺夜場做騷，fans特別熱情，隨時有好多突發事發生，除咗俾人搶晒簽名相，仲有觀眾上台請我飲酒，但我怕飲咗唱歌會失準，所以完騷至同觀眾乾杯，飲少少冇所謂，最緊要大家開心。」此外，劉浩龍日前為英國某品牌波鞋拍廣告，在猛烈太陽下來回奔跑變水人，令他想起08年拍電影《大搜查之女》斷韌帶，休息半年後恢復跑步，怎知用錯力令盆骨輕微移位，加上斷韌帶出現長短腳，於是找教練學做負重運動，強化下半身肌肉才能康復。撰文：皓騫