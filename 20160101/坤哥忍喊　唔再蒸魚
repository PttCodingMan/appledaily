吳業坤昨日到商台接受訪問，其歌曲《原來她不夠愛我》打入叱咤我最喜愛的歌曲大獎最後五強，成績超乎想像，坤哥指收到大批好友的祝賀，他直言既然無法預知來年成績，故決定好好享受這時刻：「𠵱家都仲係覺得好唔真實，首歌當時一出仲擔心有冇人聽，𠵱家有咁嘅成績，證明唔係因為外形或者因為我毒所限。」早前在勁歌頒獎禮上獲獎，坤哥因喊到眼鏡起霧，被網民取笑似「蒸魚」，問會否考慮換眼鏡或戴隱形眼鏡？他說：「我散光好勁，𠵱家呢副已經最啱自己戴，所以唔會換。」他又表示今次如果有機會上台會盡量忍喊。採訪、攝影：曹家誠