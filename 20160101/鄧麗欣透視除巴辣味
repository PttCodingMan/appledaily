方力申與女友鄧麗欣（Stephy）前晚在銅鑼灣HMV出席電影《紀念日》交流會，高貴透視look的Stephy，笑言要保持淑女形象：「喺戲入面我太巴辣，驚人哋信以為真，覺得我真人都係咁樣成日鬧小方，所以要澄清，真實鬧交會死好多腦細胞，所以都唔會。」小方則說：「拍完鬧交戲有工作人員走嚟拍我膊頭安慰我，以為我哋拎咗真嘢嚟鬧，其實平時冇乜鬧交，傷感情傷細胞。」
「喺香港本身上優先場係24至27號，不過反應熱烈加到28至30號，31號正日上映，呢幾日已經有600萬票房，希望聽日上畫可以過千萬，因為戲院院線會多一倍。」採訪：譚倩宜攝影：仇志德