現年36歲胡杏兒剛在周一嫁給李乘德（Philip），正式加入人妻行列，昨晚她首次以李太身份，出席除夕倒數舞會。現場所見，穿上白色露背晚裝的杏兒，前面看明艷照人，可惜望望後面，只見她的背脊明顯有一撻撻白色厚粉，在鎂光燈下，白粉背無所遁形，尷尬情況就如「第一夫人」彭麗媛上次訪英一樣。對於即將要和老公環遊世界度蜜月，杏兒就甜絲絲地說：「都會去兩個幾月，去唔同地方，有熱有凍，會盡情去唞吓。」問到馬拉松蜜月是否造人的好時機？她就說：「暫時仲未plan，唔會好耐，亦唔會好快，想過吓夫妻生活先，如果有小朋友，生活有好多嘢都會唔一樣，工作亦都好重要。」談到婚宴當晚，杏兒表示自己全晚只吃得兩道菜，其餘九成時間都要企，因個個朋友都想影相，所以即使攰仍覺值得。
林建名讚傲兒勤力
至於林建名剛和一家人到日本旅行，他昨晚和一班仔女現身除夕ball，問到一同去旅行的何傲兒是否一家人？林建名的女兒林煒珊即代父答：「吓，朋友啫！今次有幾個家庭一齊去。」問到傲兒為人如何？有否借錢給對方？林建名說：「佢好勤力做嘢，個人好積極，我冇借錢畀佢，同佢老竇都冇銀紙關係。」採訪：羅慧敏攝影：陳志嵐