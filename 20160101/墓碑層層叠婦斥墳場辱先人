【本報訊】「你點可以畀個墓碑壓住我爸爸？」洪小姐趁早前聖誕節到華人基督教聯會薄扶林道墳場掃墓。到達墳場後赫見父親墓地竟然被隔鄰的過世女子墓碑壓在上面，如「層層叠」。洪小姐懷疑有石場工人貪方便隨手亂放石碑以整理新墳，更導致父親墓地角落被撞崩。她批評管理層事先未知會她，認為不尊重先人。
疑工人起墳貪方便
60多歲洪女士稱，其父親2003年逝世後在上址墳場安葬，她不時與兒子去掃墓，但聖誕節他們再去時，卻發現隔鄰一個同年落葬的年輕女子墓位墓碑被移動，直接壓在父親墓地上，兩墓碑之間僅以木頭墊底分隔。她認為做法有辱亡父：「白色雲石壓喺度，當時我哋唔開心……你除咗對在生嘅人尊重，亦要對先人尊重！」3日聖誕假期結束後，她往墳場辦事處交涉，發現涉事墓碑已經安放原位，辦事處人員解釋事件起因是隔鄰墳墓近日要加一人落葬，故工人需「起墳」整理，有職員稱家屬希望體諒包容，並指願通知石廠修理崩掉的墓角。但洪婦對辦事處未事先知會很不滿意：「你要做都至少要話畀我哋知，因為塊地係私人地方，好似私家樓，我冇理由衝入你屋企話我要整屋，咁得唔得呀？」■記者莫家文