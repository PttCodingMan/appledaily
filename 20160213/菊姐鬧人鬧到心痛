關菊英日前接受李司棋、石修主持的有線飲食節目《食得有法「補」》訪問，暢談護心的方法，菊姐曾懷疑自己患心臟病：「曾經同司棋姐拍嗌交戲，鬧到心都痛，又試過戴好重嘅頭套拍古裝劇，左邊心口好痛同左手麻痹。」菊姐又自爆曾亂試健康偏方：「之前聽人講飲五青汁可以去脂減肥，於是每朝空肚飲一大杯，跟住成日暈，睇醫生時先知原來五青汁好寒涼。」司棋姐則自爆曾嘗試吸煙，最後為健康而放棄：「以前好幼稚，覺得食煙好型，但我食完好唔舒服，結果食唔成。」撰文：陳以晴