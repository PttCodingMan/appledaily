說到經典廣東歌歌手，Kay說：「梅姐（梅艷芳），一定係經典，嗰種型、骨架又靚，佢嘅風範無人能及。」她謂梅姐帶病演出的最後紅館個唱，依然非常高水準，無論視覺、聽覺都沒有人可以相比。至於經典歌曲，她選了自己的《囍帖街》及《山林道》，Kay說：「呢首歌（《囍帖街》）係近呢十年好受本地歌迷歡迎嘅廣東歌，外地歌手嚟香港都會唱，有呢首歌係我嘅福份，囍帖街𠵱家冇咗，冇得返轉頭。至於《山林道》係講小店情懷，亦比喻要開山劈石，又講山林好可貴，要新嘢係咪就唔要舊嘢？好似東北發展咁，令人哋冇咗家園，為咗土地，又影響中華白海豚。」