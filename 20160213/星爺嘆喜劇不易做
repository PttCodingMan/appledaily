周星馳新作《美人魚》於大年初一（8日）上映，截至前日上映4天，本港累積票房已超過1,660萬港元，內地更破了10億大關。星爺坦言真正讓觀眾開懷大笑的喜劇不易做：「其實我拍每部戲，最在意係觀眾鍾唔鍾意，呢個係最基本問題，我們首先要觀眾鍾意，至會有好票房。」問到他心目中最美的愛情和最喜歡的童話故事是哪一部？星爺即笑說：「我唔係已經拍咗出嚟咩？」電影強調了環保，星爺自言電影中說到當世界沒有乾淨水及空氣的話，錢已沒意義，雖是簡單和普通，但卻又是最重要。他又點名讚林允：「作為一個新人演美人魚，裏面有好多複雜變化，真係唔容易，我都唔容易，因為令佢發揮到，我真係好自豪。」撰文：陳以晴