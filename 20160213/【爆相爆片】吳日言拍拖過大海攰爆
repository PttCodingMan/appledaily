吳日言（Yan）一直有位圈外男友，她亦從不避忌拖男友拍拖四圍去，男友亦試過變身攝影師替她在活動上拍照，sweet到爆。《蘋果》讀者鄺小姐則於前日大年初四在澳門巧遇Yan與男友拍拖遊馬交，更透過「爆相爆片」分享她於澳門威尼斯人賭場發現Yan與男友倦爆現身的相片。
前日Yan出發往澳門亦有在網上載單人照，不過當時Yan顯得精神奕奕，還留言：「我有個願望，希望今日發個新年大財！請賜我力量！」相反由鄺小姐提供的相片，Yan則一臉倦容，昨日《蘋果》致電Yan，問她可有在澳門賭錢發新年財？她即笑言：「噚日同中學同學去玩，即日來回冇過夜，因為有BB，主要係周圍食吓嘢，有入賭場玩咗一陣，但一鋪都冇贏過。」她更笑言自己全程表現好克制，因為她肖豬今年犯太歲，知道發唔到新年財！採訪：小米