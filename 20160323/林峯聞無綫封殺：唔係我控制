林峯、陳靜（DaDa）和Twins等前晚在尖沙嘴出席「微博之星」頒獎禮，有傳林峯遭舊公司無綫封殺，他則說：「我都係聽你哋講完先至為意，呢啲唔係我可以控制，每間公司都有佢工作模式，我唔會心噏，適當嘅時候實有機會再合作。」
回復單身的DaDa身穿西裝褸內襯黑色bra，勁晒4吋事業線，DaDa玩食字說：「今日係隆重場合，加上風雨交加應晒景。」記者問倒不如脫掉外套，相信更加有睇頭，她笑說：「因為想遮住肥嘅地方，只係想騷少少有信心嘅地方。」再問有否擔心縮胸？她說：「都有細到，因為上圍嗰啲都係脂肪嚟，但寧願細啲都要瘦。」 對於方力申與鄧麗欣分手，小方舊愛鍾欣潼說：「呢啲係人哋嘅事，我唔回應。」採訪：黃曉妍攝影：仇志德