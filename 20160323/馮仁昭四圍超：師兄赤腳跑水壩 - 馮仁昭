劉浩龍（師兄）早排冒住低溫天氣喺北潭涌拍攝新歌《第三條跑道》MV，導演係RubberBand主音6號，師兄話：「開工日得6度，原先公司同導演都驚我太凍頂唔順，前一晚仲諗好唔好改期，但我覺得接受到。」不過師兄着住薄衫喺水壩一帶擒高擒低，佢話：「來回係咁跑，我件衫又薄又透風已經夠凍，再赤腳跑石屎地，腳板底已經分唔到凍定痛。」撰文：馮仁昭