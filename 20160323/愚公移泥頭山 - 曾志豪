嘉湖山莊有泥頭大山，四周七百里，高七八百千丈。泥頭大山下有個叫愚公的人，面對着泥頭山居住。愚公擔心泥頭山愈堆愈高，終會道路阻塞，於是召集全家人來商量說：「我和你們盡全力鏟平險峻的大山，使它一直通到深圳灣，好不好？」愚公的妻子提出疑問說：「憑你的力量，連鐵皮屋都保不了，三部挖掘機已經可以把你鏟起，你有甚麼能力可以鏟平泥頭山？況且，把泥石放到哪裏去呢？」大家紛紛說：「把土石扔到金鐘政府總部，門常開下面，門常開應廣納泥頭，解決堅離地的弊病。」愚公於是帶領兒子孫子和能挑擔子的三個人，鑿石挖土，用筲箕裝土石運到金鐘政府總部。港豬中的智者笑着阻止愚公﹕「你真笨，憑你雞碎咁多人工，你連自己腳下的土地都保唔住，樓都買唔到。你憑乜嘢覺得自己可以對付新界的土豪鄉紳大地主呢？」愚公長歎一聲說：「你思想頑固到五十年不變，即使我死了，還有兒子在呀；兒子又生孫子，孫子又生兒子……子子孫孫無窮無盡，可是山不會增高加大﹗」港豬智者哈哈大笑﹕泥頭山唔會增高加大，但係會灌漿加固﹗你根本無可能挖得走。古語有云﹕撼山易，撼岳家軍難。今時今日，便是撼岳家軍易，撼泥頭山難﹗」愚公不聽照挖，天帝下令灌漿加固泥頭山。同時，派出哼哈二將，指愚公移山搬泥，觸犯「盜竊財物」，上門搜屋，拉人拘捕。愚公怒道﹕咁大座泥頭山你唔告，我拎走幾包泥頭，你就睇到？天帝話﹕我哋打擊非法傾倒，不遣餘力。愚公怒斥﹕我知﹗「非法傾倒，有人睇到，就係拉唔到﹗」