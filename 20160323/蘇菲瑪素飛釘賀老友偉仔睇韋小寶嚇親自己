香港國際電影節和澤東電影公司昨晚於尖沙嘴舉行晚宴，老闆王家衛和太太、梁朝偉、張震、葉童、蘇有朋和杜琪峯等出席，法國女星蘇菲瑪素穿上一身白色貼身裙疑飛釘現身。與王家衛合作多年的梁朝偉，坦言本身在內地趕拍電影《擺渡人》，昨晚專程趕返港出席晚宴，他透露《擺》片拍攝進度十分順利，現已進入直路衝線階段。
拍喜劇好輕鬆
偉仔表示：「自己之前拍好多劇情片，今次拍呢套喜劇，係屬於另一個角度去睇事情。其實喜劇拍嘅時侯係比較輕鬆，出嚟嘅作品係窩心啲，畀到人有希望同正能量。」偉仔透露今年已接了三齣電影，問他會否因此冇時間陪嘉玲，偉仔笑言：「佢仲忙過我啦，從來都係咁，不過拍戲係咁，有時喺度等，有時你想要嘅題材、劇本一齊嚟。」雖然很忙，但偉仔原來亦有留意無綫深夜重播他有份做的30年前作品《鹿鼎記》，偉仔講笑說：「我知𠵱家做到第11集，望到自己個樣，嚇親，即刻要瞓，唔睇！」而王家衛則表示澤東電影公司今年已踏入25周年，坦言昨晚是讓一班老朋友敍舊的好機會：「時間真係眨吓眼就過，好開心咁多年嚟公司做到一啲精緻嘅作品，叫做合格。」至於剛在峇里出席完好友吳奇隆婚禮的蘇有朋，笑指自己做伴郎已是對一對新人的最好禮物，所以沒想過做人情。採訪：曹家誠　攝影：陳慧安