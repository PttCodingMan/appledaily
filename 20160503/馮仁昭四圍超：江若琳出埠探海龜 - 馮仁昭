江若琳去年考獲潛水牌，日前出發到菲律賓度假兼潛水，佢仲喺We Chat朋友圈分享靚相，見佢同大海龜喺水底游水，真係爽到爆。
江若琳噚日接受訪問時話：「呢次係我第一次出埠潛水，心情好興奮，同大海龜游水好開心，佢好乖，好得意，感覺好似去咗水族館咁，海底世界真係好精采。」江若琳潛咗落30米水底，仲話睇到一架沉船㖭。撰文：馮仁昭