禮拜三(4日)谷草賽事用最狹窄之C加3欄作賽，這條跑道一向對內叠前置馬有利，以最近3月31日為例，當晚除了「超強快駒」及「活力小駒」放頭帶到之外，另有「得意財星」、「勁駿皇駒」及「有智者」守貼欄前列包廂位建功，此外，一至四檔合力包辦過半數頭馬，故此排內檔之快馬可優先留意。今戰列陣馬中，第三場「超強快駒」上仗正是於3月31日谷草C加3欄打開勝門，贏完等番同一移欄先再跑，擺明想借助跑道形勢再建功。另外，第七場「花紅」跑谷草 C加3欄一次即勝，今次重返強項，仲要有運抽埋黃金一檔，應可穩佔三甲一席。