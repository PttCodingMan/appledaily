林峯在紅館的演唱會前晚舉行尾場，本來他要乘升降台和山頂位觀眾作近距離接觸，但因威吔摩打發生故障而取消。林峯於騷後的慶功宴上提及疑似撞傷頭事件：「完全冇，嗰吓只係關閘聲。」他為今次演唱會努力操肌並減了20磅，他笑言刻下最想飲汽水。有網民指林峯不幸撞正黎明同期開騷被搶去風頭，對此他說：「每個觀眾都有自己鍾意嘅偶像，每個artist都有唔同層面嘅支持者。」此外，他預告年底會有突破事要發生，問他是否宣佈和女友吳千語結婚？林峯說：「唔係，未有咁快，總之一定有驚喜。」女友有否評價演唱會？林峯笑說：「佢叫我騷多啲畀觀眾睇。」採訪：曹家誠攝影：陳俊強