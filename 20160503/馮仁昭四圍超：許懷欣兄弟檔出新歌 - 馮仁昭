許懷欣最近推出新專輯《Wake Up》，下月29號又會喺中環藝穗會舉行小型音樂會，佢話：「本來想出埋黑膠唱片，不過因為今次造歌時間長咗，趕唔切印製黑膠，希望年底可以再出多張黑膠碟。」新歌《Wake Up》MV由佢細佬懷谷執導，佢哋租咗一個工廠單位拍攝，有幕鏡頭要放煙造效果，懷欣笑話俾煙熏到標眼水，不過最危險都係不停有火屑彈落手同面度，非常嚇人。撰文：馮仁昭