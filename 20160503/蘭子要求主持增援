陳淑蘭近日為ViuTV主持《晚吹─總有一隻喺左近》，對於前晚鄧健泓所指報警拉黑工的前無綫導演身份，蘭子表示不清楚，但就呻主持這個節目倍感壓力。
蘭子說：「之前幫有線做冇乜人知，點知做免費電視就完全唔同，壓力大到我錄完節目之後要食兩盒豬扒飯減壓。好似我啱啱錄完一集訪問《G-1格鬥會》嘅Hazel（唐紫睿）同阿旦（鄧洢玲），佢哋都唔講嘢，問一句答一句，成個節目得我一個主持，其他《晚吹》起碼有兩個或者幾個主持，唔會好似我咁得我一個問，我真係好辛苦，個腦一片空白，所以我同ViuTV反映，叫佢哋搵多個主持返嚟一齊做。」採訪：魯吉