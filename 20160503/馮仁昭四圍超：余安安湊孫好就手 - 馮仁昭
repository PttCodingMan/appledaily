憑舞台劇《最後作孽》奪得今屆香港舞台劇喜劇／鬧劇組最佳女主角嘅余安安，噚日到新城電台接受薛家燕訪問，佢講到大女李文琪年尾出嫁：「有啲唔捨得，雖然個女住得近，會經常返嚟食飯。」安安話親家都住喺附近，阿女日後為方便照顧BB而揀住近啲。母親節就到，安安會同家人食飯慶祝：「以前收到阿女花心思做嘅禮物，特別開心，𠵱家收到佢賺錢買嘅禮物亦高興。」撰文：馮仁昭