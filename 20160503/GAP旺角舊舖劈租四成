【本報訊】大品牌棄租一線貴舖，本地品牌乘機回歸。旺角文華MPM商場地下至二樓巨舖，原由美國服裝品牌GAP承租，惟去年底棄租後，舖位丟空，現獲新租客鋤價四成洽租，惟業主觀望。
化妝　時裝品牌有興趣
旺角文華MPM商場地下至二樓巨舖，樓面約2.3萬方呎，業主黎永滔變陣將舖一拆二招租，地下及一樓約8,000方呎，叫租260萬元；二樓全層1.5萬方呎，叫租80萬元。他表示：「目前地下及一樓，獲三組租客洽租，包括韓國化妝品牌、本地化妝品牌及本地時裝品牌，惟還價最低見150萬元，遠距目標價，想睇多陣先。」他不諱言，最終月租會較意向租金有調整。至於二樓暫時未有打算，雖獲食肆洽租，惟目標租客為零售商，例如運動品牌。黎永滔稱：「𠵱家啲客出來搵返舖，佢哋係之前想落一線位但落唔到嗰啲，見價錢回落，多咗出來搵返一線舖，例如本地品牌佐丹奴、Bossini、G2000、Bauhaus等。」他相信，舖租會較高峯期折讓三成至五成，目前處於拉鋸狀態。