譚小環前年孖保險高層老公蔡強榮（Eric）及友人在銅鑼灣渣甸坊開舖「渣哥一九九六」賣魚蛋，明星效應，開舖一個月便回本，一直心思思想開分店。他們吼準減租潮，近日在尖東新文華中心租了面積約500呎地舖，準備本月15日開分店。小環與老公Eric日前約同另外兩名股東，到新舖睇裝修，師傅進行漏水測試，小環說：「舖頭大咗，可以賣多啲新嘢，有啲係尖沙嘴限定。」小環逆巿狙擊開分店，也無懼與附近食肆打對台：「控制到品質就唔使擔心，好緊張呢間。」Eric指租金下調4成，但裝修、買架生、按金上期，新舖成本逾100萬，股東要再夾錢。採訪：陳杰攝影：仇志德