徐天佑噚日去到新城電台為新歌《密陽》宣傳，佢話歌名取自10年前由全度妍主演嘅韓國電影《密陽》：「新歌係講鼓勵，用正能量去面對事情，我就諗起呢部戲。」天佑指新歌會收錄喺暑假推出嘅新碟，而呢隻係佢入行以嚟首張個人大碟，對佢意義重大，天佑話：「有DJ同我講𠵱家做廣東碟搵唔到食，不過我𠵱家嘅生活都係音樂畀我嘅，希望多啲人做好啲。」撰文：馮仁昭