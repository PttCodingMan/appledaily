【對待革新】支付科技革新帶來便利，但亦容易令用家對安全感顧慮，MasterCard香港及澳門總經理葉安娜認為，香港人對支付安全性認知度相當強，對於未成熟科技不敢採用，讓人誤以為香港支付創新較外地慢。葉安娜指出，本港支付環境創新並不算慢，97年開始已經有非接觸式支付產品出台，及後未見顯著突破，主要是因為港人非常重視支付安全，而金管局監控亦相當嚴謹，「所以香港人返上內地，有啲支付方法係唔會用，佢哋會諗啲錢唔見咗係邊個負責？有咩法例去監管等等。」故此，當金管局正式就儲值支付工具條例立法，不少儲值工具亦紛紛出台，但現時使用率相當一般，「有啲水土不服嘅情況，同內地人嘅興趣有啲唔同。」葉安娜又重申，信用卡適合大額消費，亦通行國際，更有儲分、儲里數之效，與主攻小額支付的儲值支付工具不同，故未見有直接競爭。至於去年有VISA輕觸式信用卡能被手機應用程式（App）盜取用家姓名一事，葉安娜解釋：「晶片其實好似一間屋，間咗好多間房，有間係放刷卡資料，有間係放輕觸式，其他牌子可能無間得咁清楚，所以放喺刷卡房嘅，又放咗喺輕觸式房，所以有洩密事件發生。」