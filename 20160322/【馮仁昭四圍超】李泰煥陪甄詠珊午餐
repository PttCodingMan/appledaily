甄詠珊、安俊豪同李美琪等，早排應邀飛去韓國Fantagio總公司進行歌唱、演技同舞蹈訓練，其間獲安排去探SBS韓劇《回來吧大叔》男主角Rain同李泰煥班，雖然Rain冇現身影合照，但第2男主角李泰煥就趁空檔同佢哋食午餐，仲講起以前喺Fantagio做練習生嘅趣事，安俊豪話自細就鍾意Rain，所以立志學佢做跳唱歌手。撰文：馮仁昭