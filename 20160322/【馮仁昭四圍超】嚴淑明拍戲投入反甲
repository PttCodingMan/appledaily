嚴淑明同約瑟費恩斯（Joseph Fiennes）拍攝嘅西片《終極勝利》今年5月就會上映，嚴淑明戲裏面演戰地護士，仲俾日軍捉咗去集中營囚禁，見佢個造型成個村姑咁，唔望真啲都好難認得出。嚴淑明話拍呢部戲嘅集中營戲份時，因為要演做苦工戲份，結果投入得滯，10隻手指有8隻都搞到反晒甲，但自己包住膠布繼續拍，令效果更加逼真。撰文：馮仁昭