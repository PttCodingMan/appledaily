吳若希、Super Girls、皮草太子爺王大業（Andy）、森美等，前晚於灣仔出席「香港毛皮業協會周年晚會」，吳若希多次和中年男人傳緋聞，問她到場會否認識富二代、和「叔叔」講拜拜？她笑說：「我個type好闊，個range好大。童養媳都唔介意，富二代、富三代都OK，但係𠵱家忙到冇時間拍拖。」此外，Andy舊愛何超雲傳和陳山聰復合，Andy說：「最近冇聯絡，唔知佢嘅感情事。」而森美就被問到好友方力申和鄧麗欣（Stephy）分手一事，他說：「覺得金童玉女幻滅，愛情唔可以長存。希望佢哋搵到自己開心生活方式，愛情好難講，有可能兜個圈又喺番埋一齊呢！」採訪、攝影：羅慧敏