《蝙蝠俠大戰超人：正義曙光》，個名寧舍長過人，陣容一樣大堆頭，超人、蝙蝠俠、神奇女俠、UFO，聽講仲有閃電俠。雖然唔係Christian Bale飾演蝙蝠俠，確然若有所失，不過今次蝙蝠俠年齡設定係50歲左右，已經退隱一段時間，搵Christian Bale飾演的確講唔過去，而且Ben Affleck為做出另一個唔同感覺的蝙蝠俠，落足幾擔心機，即管比次機會佢。Gal Gadot飾演神奇女俠亦係另一焦點，希望唔會只係花瓶角色。講咁多，到底電影故仔講咩嘢？外國有人就整咗條11分鐘短片，將所有唔同版本《蝙蝠俠大戰超人：正義曙光》的預告，集合再剪輯，基本上睇完都明咗大半，當為下星期入戲院打個底。影片： https://youtu.be/j7HMCN2eAKI 記者：李聰