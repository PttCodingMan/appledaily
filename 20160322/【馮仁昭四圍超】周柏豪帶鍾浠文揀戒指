周柏豪噚日去咗銅鑼灣利園行街街，見佢同一個女仔走咗入首飾名店揀戒指，唔通佢想向女友求婚？不過睇真啲個女仔原來係「翻版徐子淇」鍾浠文，佢兩個揀得好投入，但柏豪醒目發現記者係門外影相，佢就好鬼馬咁高舉雙手晒戒指，擾攘咗15分鐘，柏豪臨走時話：「贊助㗎，之前幫佢哋影咗啲嘢，𠵱家嚟攞番隻戒指之嘛！」撰文：馮仁昭