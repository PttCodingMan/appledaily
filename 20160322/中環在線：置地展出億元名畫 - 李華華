本港一年一度藝壇盛事Art Basel本周舉行，唔少商場都湊熱鬧，加入藝術元素做宣傳。中環置地廣場今年又喺中庭懸掛藝術品，以空中Vision Tunnels為題，展出14件由中環主要畫廊、拍賣行、私人藝術基金會借出嘅博物館級藝術品，包括有西班牙超現實主義畫家Salvador Dali（達利）與法國印象派畫家Pierre-Auguste Renoir（雷諾瓦）嘅作品，藝術品總值逾1億元，都幾值得去望一望，展期至4月4日。潘浩欣攝