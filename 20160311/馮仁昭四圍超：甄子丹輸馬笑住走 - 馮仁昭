前晚甄子丹同蔡加讚嘅愛駒「宇宙車神」首度喺香港出賽，未開跑前子丹一直緊握拳頭，老婆汪詩詩就手舞足蹈，不過子丹話今次主要係為隻馬打氣，名次反而係其次：「志在參與，贏唔贏好閒啫！」馬名有「宇宙」兩字，係咪想同自己一樣係「宇宙最強」時，子丹就笑笑口話：「花名嚟啫，講吓笑，呢隻馬好fit好多肌肉，仲fit過我。」雖然子丹最後輸馬，但無損心情走嗰陣仲係笑笑口。撰文：馮仁昭