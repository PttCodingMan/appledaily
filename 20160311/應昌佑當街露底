已為人夫人父的應昌佑，自從兩年前約滿黎明的A Music後，為養妻活兒，有指要做回設計老本行。前日下午5時，一身街坊裝的他現身大坑。穿上橡筋頭七分運動褲再加白襪懶佬鞋，一副佬樣。當他烏身執拾座駕內櫳時，七分運動褲不期然向下滑，連底褲邊外露亦懵然不知，細心看底褲邊更是殘殘哋。為部車扮靚靚後，他到附近麵包店買包，在店內左揀右揀後，諗足5分鐘才買了三個腸仔包和一樽豆奶。香港地現時養一個小朋友到大學畢業，閒閒哋要港幣幾百萬，擔起成頭家的應昌佑，唔慳唔得。採訪、攝影：潘冠恩、徐錦池