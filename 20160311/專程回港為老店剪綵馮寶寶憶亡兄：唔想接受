馮寶寶昨日與方伊琪在旺角出席某食品店開業50周年慶典，對於亡兄馮克安在本月初因食道癌病逝，與哥哥感情要好的馮寶寶，活動上見她輕鬆展笑顏，心情似乎稍有好轉，她表示自己專程由馬來西亞返港出席活動，問到寶寶姐現時心情是否已平復？寶寶姐說：「呢兩日好番少少，完全唔去諗件事，唔想接受。」
更正馮克安67歲
馮克安的喪禮於本月25日在大圍寶福紀念館寶福堂設靈，翌日大殮，談到亡兄後事的安排，寶寶姐說：「有姪仔姪女，尤其個姪仔好乖，拖住爸爸手陪住大半年，所以都幾安慰，呢個仔咁好孝順，戥佢（馮克安）開心。」馮寶寶透露會留港至出席喪禮，哥哥沒有宗教信仰，所以不會有宗教儀式，不過寶寶姐表示今次是有任務而來，這個50周年慶典活動是幾個月前已經答應出席，她再三強調：「喺人哋呢個慶典上講呢啲，對人哋唔好，所以我唔想講呢件事，唔想掃興，但係我有啲嘢要搞清楚，就係哥哥嘅年齡，大家寫嘅歲數都唔統一，佢係67歲。」後來，見到舖內掛有一張在當年拍攝的相片，當時只有6歲的寶寶被邀請做剪綵嘉賓，回想當年，寶寶姐笑說：「記得嗰時係油麻地舖，估唔到間舖咁長情，咁多年都仲搵我嚟慶祝，真係感動。」笑問事隔多年酬勞是否大幅上升？寶寶姐說：「我都唔記得當年幾多錢，但𠵱家乜都起晒價啦，只係記得嗰陣燒爆仗又塞滿街坊好熱鬧。」採訪：卓寶花攝影：陳俊強