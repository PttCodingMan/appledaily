【本報訊】5日4宗學生自殺；半年間20個年輕人，不約而同選擇以最極端方式告別人間。驚人數字再次震痛慈父李光興的心。2008年3日，26歲品學兼優的女兒，自22樓一躍而下。「女兒走了，我同時被判了死刑」，李爸爸傷心自責，並患上抑鬱症，徘徊生死，「如果自殺係一種選擇，遺下嘅親人係別無選擇」。
死意有藥可醫
女兒去世8年，時間卻無沖淡一切，遺書上一字一句，李爸爸倒背如流：「對於非常疼惜我的父親，我的心情卻是強烈的恐懼、不安與憎恨。」自問無微不至的照顧，在女兒眼中，卻成了毒藥，「若人生可重來，我唔會對佢要求咁高」。李菁憑會考2A3B的佳績，被稱為「聾人狀元」，李爸爸一直引以自豪。「其實一早見到徵狀，佢同我講過工作唔如意、想死。只係我唔信，以前我咁苦都冇諗過死，佢𠵱家三餐溫飽，又讀咁多書，點會？」視若無睹的警號，造成無可挽回的悲劇。女兒死後兩年，他每晚失眠，家住18樓，徘徊廚房露台，他問自己：「一了係咪可以百了？」「嗰剎那諗起好多，我問自己，我最錫嘅女死咗我咁痛苦，如果我跳落去，咁我另外兩個女同老婆點算？佢哋係咪要再受多一次咁樣嘅痛苦？」走下危牆，他決心自救，積極求醫，證實患上抑鬱症，「沒由來」的死意，其實有藥可醫，「自己係過來人，每次睇見自殺嘅新聞，都好心痛。為人父母，可能到發生咗，都唔知自己到底做錯咗啲咩，惟有未發生之前多啲溝通，唔好好似我咁，鑄成大錯先識得問點解」。李光興將逾千封給天國女兒的家書，結集成《假如女兒沒有跳下去》一書。■記者呂麗嬋