歌手鄧穎芝早排幫ViuTV拍《G1格鬥會》真人騷，打起上嚟拳拳兇狠，但原來佢都有溫柔一面！前日下晝3點，鄧穎芝同朋友喺圓方嘆tea，見佢全程撩個混血小朋友玩，臂力驚人嘅佢，仲舉起小朋友玩「騎膊馬」。鄧穎芝之後同小朋友去買玩具，見到記者佢仲笑笑口話：「唔好誤會，佢係我契仔嚟㗎！想唔想生？我都想，但男朋友都未有！」撰文：馮仁昭