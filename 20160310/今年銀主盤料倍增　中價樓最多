【專家看法】銀主盤數目急增，業界估計，今年底銀主盤將較年初增加一倍至逾200個，大部份為樓價1,000萬至2,000萬元的中價樓。環亞物業拍賣董事總經理曾傑俊指出，去年年中樓市未轉勢之前，市場上只有約50個銀主盤，直到去年第四季樓市轉勢，銀主盤數目開始急增。「今年年初已經有100個左右，現時去到120個，不過中間賣咗唔少，增加數量肯定唔止20個」。由於樓市未見轉勢，而且經濟不穩，相信未來銀主盤會平均每個月增加10個，至年底有機會逾200個，即比年初多一倍。
高成數按揭盤高危
在銀主盤遞增初期，以中細價樓為主，但曾傑俊相信，未來銀主盤將以樓價1,000萬至2,000萬元的單位為主，料佔一半，並以入伙一段短時間的半新盤主。「因為經濟轉差，唔少中小企老闆都按咗自己層樓做生意，相信呢啲樓盤係銀主盤重災區」。而近一、兩年不少新盤都以高成數按揭吸客，「九成首期嗰啲未入伙盤，基本上目前已經係負資產，料年尾此類樓花盤入伙後，高按揭成數新盤會係另一銀主盤來源」。而銀主盤一直都以貼近市場估值價出售，如買家出價接近銀行估價，都會出售，近期部份銀主盤放售三、四個月便獲買家承接，相信銀行都會按照市況出售單位，不會求價。