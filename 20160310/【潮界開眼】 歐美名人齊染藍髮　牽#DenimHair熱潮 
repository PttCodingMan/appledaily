今年Pantone年度顏色大家早已經知道係玫瑰石英粉紅（Rose Quartz）同寧靜藍（Serenity），見早前興起一股染玫瑰金色頭髮嘅熱潮，原以為呢個髮色仲有排興，殊不知藍色系髮色已默默上位！社交媒體上見唔少名人加入熱潮，有演出美劇《Orange is the New Black》爆紅嘅Ruby Rose同Kardashian家妹妹Kylie Jenner之外，名模Jourdan Dunn都染埋一份。網民仲為藍頭髮度身訂造hashtag「denim hair」，話明靈感來自藍色牛仔褲喎！查實藍色髮色早兩年已經有2Ne1同4Minute等韓國女團發大嚟玩，今次捲土重來吹返去歐美，仲分咗三大派別、深淺各有不同嘅牛仔褲藍色：一、經典純藍純藍色牛仔褲夠晒經典不衰，全藍單色調髮色睇落夠heavy。適合髮型：中短長度，bob頭、edgy-cut二、洗水老牛洗水款老牛最吸引人之處就係漸變層次，無論係藍灰fading髮色抑或藍黑髮色都一樣吸睛，喺中長髮上玩漸變層次就會見到最佳效果。適合髮型：長直髮、長曲髮、long-bob。三、發白淺藍發白淺藍色牛仔藍好蝦人carry，因為黃皮膚要配淺髮色亦好易冇精神，所以想染發白淺藍色，膚色越白越好！適合髮型：均可。查詢：(A) Manic Panic官方網站(B) Palty-Cosme官方網站記者：黃樂雯