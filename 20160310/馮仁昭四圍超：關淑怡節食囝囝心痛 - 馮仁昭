關淑怡噚日去商台宣傳個唱，佢話已經開始健身同戒食澱粉質食物，今次演唱會以回顧自己入行25年為主，預告到時唔會有太多勁歌熱舞。問到囝囝有冇心痛媽咪排練辛苦？佢話：「佢會做啲冧嘢，攬吓我好可愛，不過淨係對住我先會，又戥我食得少心痛。」到時囝囝唔會唔上台或捧場？佢再話：「我唔會逼佢睇，佢大個仔可以自由選擇，從未諗過叫佢上台表演。」撰文：馮仁昭