做做吓嘢，突然面前出現薯片同爆殼，就算明知自己已經食得太多，偏偏都係忍唔到口，結果又再開懷大食。如果呢個情況經常出現喺你身上，或者係時候執執家企廚房同公司Pantry。近日有研究發現，家企廚房越亂，人就越易食得多零食。研究人員將98位實驗參與者分成兩組，一組被安排到一個整齊潔淨嘅廚房，另一組被安排到一間堆滿未洗碗碟嘅髒亂廚房，兩間廚房都放咗一碗碗曲奇、紅蘿蔔同餅乾。結果發現，相比喺整潔嘅廚房，身處髒亂廚房嘅參與者吃多一倍曲奇，在短短10分鐘已吸取多53卡路里。點解有咁大影響？研究人員解釋身處亂廚房，會驅使人放低對自制力，「反正所有嘢都亂晒龍，咁我又何必理自己呢？」如果家中廚房同公司Pantry髒亂，我哋又幾乎唔係喺屋企就係喺辨公室，咁我哋究竟全年食多咗幾多？為健康計，大家都要勤力啲，執執個廚房啦。資料來源：Time, Clutter, Sage Journal記者：黃力