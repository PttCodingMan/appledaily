大宮松鼠挾日乙冠軍之名，今季重返日聯，由於保留了大部份升班功臣，這支升班馬在夾慣夾熟下季初表現可人，在周日聯賽主場迎戰仍未「開齋」的廣島三箭，受讓平/半下盤值得追捧。（球賽編號：星期日10；有線61及201台今日3:00pm直播）大宮松鼠今季回升日聯後表現不俗，聯賽共獲兩勝一負，其中前鋒美迪查腳風頗順；而在周日迎戰廣島三箭時，松鼠又幾近「夫添」，除了中場黑川淳史外，主力如中場岩上祐三及家長昭博等均可候命，有望在主場球迷打氣下繼續製造爆冷戰果。廣島三箭貴為應屆盟主，今季表現卻令人失望，聯賽只得兩和一負仍未開勝門；球隊今仗料有前鋒佐藤壽人無礙可披甲，但這名34歲前鋒狀態麻麻，加上缺中場森崎和幸等，今役未必可以順利打開聯賽勝門。
比馬採鑽演「大」騷
至於周日另一場日聯心水，則是湘南比馬迎浦和紅鑽可以開「大」。比馬仍未打開聯賽勝利之門，但進攻相當出色，三場聯賽共入七球，其中新簽入的前千葉市原隊長保連奴更連續兩場有入球；不過，球隊攻強守弱，三場已失掉八球，證明防線在守將遠藤航離隊投紅鑽之後有漏洞，今迎人腳不俗兼有前鋒興梠慎三腳風順的浦和紅鑽，相信入球一定不會少，就算「大細」中位數定為兩球半/三球，仍照捧入球「大」，賠率為1.87倍。文：吾中