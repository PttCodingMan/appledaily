杜汶澤、王宗堯、導演邱禮濤及編劇李敏，前晚在香港大學舉行新戲《選老頂》試映座談會，邀請香港演藝學院電影電視系學生一起觀看，其間有國內學生向邱禮濤發問，杜汶澤搞笑稱要為邱禮濤繙譯，隨即用半鹹半淡的普通話回答問題，當阿澤說完後，邱禮濤就笑笑口感謝阿澤說：「多謝崔世安先生幫我繙譯。」借澳門行政長官崔世安曲線取笑阿澤普通話不靈光。杜汶澤談到今次《選老頂》以黑社會影射香港選舉制度，他直言本土意識一向都有，並非突然冒出來，眾人和學生討論平衡的問題，杜汶澤表示：「我怕你以為平衡就係和諧，其實平衡之前係物極必反。」談到以黑社會選舉做背景題材敏感，阿澤坦言自己做本土電影是沒有設底線，總之有人肯付錢，他便會拍。而導演邱禮濤表示這齣電影於2012年已經開始籌備，他直言目前算生於亂世，自己做到幾多就做。
洪卓立冇人識
王宗堯繼港視劇《選戰》後，今次是他第二次拍有選舉情節的戲劇，他說：「之前港視係講希望香港有真普選，但呢個係講黑社會選舉，意義上係有少少唔同，今次講嘅係好白、好貼地，用另一種方式，民眾好想選，對於生活不滿，奈何有啲係做唔到。」戲中王宗堯和洪卓立飾演一對同性戀者，有場戲講洪卓立為王宗堯手淫，現場有學生發問，而該學生卻不知道洪卓立是誰，稱他為「揸住王宗堯碌嘢嗰個」，杜汶澤聞言即笑說：「你講嗰個洪卓立，又白又滑，洪卓立，你冇聽過咩？」令在場學生爆笑。採訪、攝影：張俊銘