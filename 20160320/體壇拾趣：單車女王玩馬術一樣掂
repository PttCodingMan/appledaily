英國單車女王彭度頓退役後並冇停落嚟，反而轉戰馬圈，挑戰障礙賽；喺日前，35歲嘅佢仲第一次參加英國大賽卓定咸賽馬節（Cheltenham Festival）嘅Foxhunters Chase賽事得第五位。雖然入唔到三甲，但對於正式騎馬只係啱啱一年嘅彭度頓嚟講，已經好滿意自己嘅成績，曾經贏得兩面奧運金牌嘅佢賽後話：「我實在太開心喇！呢個可以話係我一生最大嘅成就呀！」