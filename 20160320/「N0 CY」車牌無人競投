【本報訊】特首梁振英民望低處未算低，有市民一擲5,000元自創「N0 CY」車牌以洩心中怒火。不過昨日卻未見申請人現身競投，最後在無競爭下自動分配予申請人。運輸署昨日舉行自訂車牌拍賣，每個車牌底價為5,000元，其中第26個車牌「N0 CY」拍賣時，拍賣官不慎「口窒窒」，要重讀一次拍賣稿，不過無人舉牌競投，登記人亦無現身會場，最後車牌按程序分配予申請人。
網民：係咪驚連人帶車被消失

車牌有人申請無人投，有網民譏諷「係咪驚連人帶車被消失於香港又捉咗番上去被懺悔呀？」也有人指：「特首邏輯：冇人唔要CY，即係個個都要CY。」反而排在「N0 CY」後的「1 AL 1」競投氣氛熾熱，叫價至幾萬元後由兩男相爭，其中一人及後乾脆長舉號碼牌，惟最後由另一人自行叫價，以上午最高價25萬元成功競投車牌。昨日還有部份特別車牌拍賣例如「H H U」（雙行排列形成笑臉）、「R8 GT」及「0H YEAH」，分別以4.4萬、3萬及2.5萬元交易。■記者袁楚雙