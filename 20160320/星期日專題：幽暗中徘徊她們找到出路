【本報訊】本學年至今已有23宗學生自殺事件，教人揪心。有些人會為了區區小事而「唔順氣」，有些人則連天跌下來也甘之如飴。也許你我都曾經徘徊在輕生邊緣，跨越幽暗的關鍵，就在社會與長輩的關懷。今天起，讓我們每天擁抱孩子一分鐘，把灰雲驅散。記者：呂麗嬋　黃翠儀
17歲寫遺書　幸遇守護天使
自殺新聞不斷，19歲的倩雯，回到宿舍，第一時間拉着蔡姑娘問：「如果下一個跳樓嘅係我，你會點？」有點像撒嬌，只為聽到她說會好嬲、確定有人這樣緊張自己，就滿心歡喜。蔡姑娘是善牧會的宿舍導師，也是倩雯心中最敬愛旳「媽媽」。今日的倩雯，準備應考DSE，願望是做白衣天使，自信又快樂。很難看得出，眼前開朗活潑的她，曾經寫下遺書，寧願一死了之。
自我要求高壓力爆燈=
「上網睇遺書點寫，網上真係有範本，教你要寫死咗之後，點樣安排後事」。17歲那年，無父無母的倩雯離開寄養家庭住宿舍。自出世已與姊姊住保良局孤兒院，沒父母庇蔭，倩雯比別人更努力。她考進了Band 1中學，入讀精英班，卻是噩夢的開始。宿舍規定晚上10時關燈睡覺，她就躲進廁所溫書。「溫到凌晨3、4點，瞓1、2個鐘就返學，連續幾日如是」。精英班40人，預早催谷DSE，功課多，同學之間競爭大。學校要求嚴格，對自己又要求高，大情大性的倩雯，脾氣變得更壞。「嗰時已經有病徵，唔想食飯，試過鎖埋自己喺自修室入面，又成日無端端坐喺度喊」。壓力爆燈，倩雯覺得世界灰沉一片，生不如死。「係宿舍姑娘首先發現我唔妥，捉我去睇醫生」。證實患嚴重抑鬱症，社署是監護人，建議退學。「出咗院轉咗新學校，程度較淺，𠵱家間學校嘅老師好好，最開心係識咗幾個好朋友」。輕鬆了，成績反而大躍進至全級頭3名，還獲學校提名她獲「青苗學界進步獎」，成為十大進步學生。「主辦機構叫我多謝一個人，我第一時間諗起蔡姑娘，如果冇佢，我嘅人生就唔係咁樣，可能唔會繼續讀上去，唔會考DSE」。住院期間，旁人都勸她放棄，就是她自己也打算轉讀VTC，放下白衣天使的夢想，只有這個宿舍媽媽，向她投下信心一票。對於學生自殺潮，她有這樣的見解：「咁多人自殺，好多人話佢哋儍，但我好明白呢種心情，嗰一剎那，遇唔到一個合適嘅對象支持佢，覺得冇晒希望，就係會咁。」遇上守護天使，倩雯慶幸當初沒做儍事。「生命好重要，我好好彩，遇到蔡姑娘，希望其他人都會遇到」。走過那個關口，世界並無一下子變好，卻站高了，海闊天空。■記者呂麗嬋