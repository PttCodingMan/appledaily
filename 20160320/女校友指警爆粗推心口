【本報訊】學生請願期間場面混亂，伊利沙伯舊生會湯國華中學一名女校友Elena投訴，當學生衝出停車場、包圍及擋住吳克儉座駕去路時，警察多次出手推撞學生，令到有學生倒地。Elena亦稱被多名警察呼喝及叫罵，「有個差人指住我哋話要『打死你哋班X樣』，又係咁推我哋唔畀我哋出去」。
轟吳座駕突加速
Elena又指，在安全島附近與警察對峙期間，有男警員以手推向她心口，「咁嗰個位大家都唔會企定，咁一衝出去就有男警推我心口，推我返入去，我真係感到俾人冒犯」。對於吳克儉拒絕接受請願信，Elena認為吳不配做教育局局長，「吳克儉今次根本冇回應過我哋，佢由頭到尾都係無視同逃避學生」。她又批評當學生走出天華路堵截時，吳的座駕突加速向前，與「想用車撞開我哋」無異。警察公共關係科回覆本報查詢，指昨日上午接報天水圍天湖路一學校外有多人聚集。警方接報到場採取適當的人流和交通管理措施。警方又指暫未收到有關伊利沙伯舊生會湯國華中學示威事件的警員投訴，如任何人士認為於警方處理事件時受到不合理對待，可向投訴警察課作出投訴。就記者現場所見，警方表現尚算克制，雙方雖有身體接觸，但衝突不算激烈。惟因學生衝前堵路事出突然，警員一度顯得相當狼狽，有警員手扣跌在地上，亦有警員事後呼籲同袍「檢查下自己啲裝備齊唔齊」。■記者葉偉東