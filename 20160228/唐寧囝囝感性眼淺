唐寧和何思諺昨日在荃灣出席「燃亮號──山區流動教室」計劃，唐寧透露以前曾到越南、印尼、內地等做義工，她說：「好想帶囝囝去，但佢得4、5歲，理解能力唔夠，不過我每次返嚟都會拎埋啲相同佢分享，但係佢好感性，佢會喊，所以我唔可以畀佢睇啲太慘嘅相。」對於環球唱片因與樂隊Mr.未能達成合約上的共識，故未來不會再合作，成員Tom的太太何思諺說：「老公都好想繼續，佢哋5個仲傾緊，我知道佢哋完約前會出多隻碟。」她還透露有公司向Mr.招手。問到他們有沒有經濟問題？何思諺說：「我哋各自有生意，完全冇問題，其他成員都有教結他。」採訪、攝影：黃曉妍