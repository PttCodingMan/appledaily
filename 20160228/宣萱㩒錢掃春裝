【中環】都話中環置地星光熠熠㗎啦，名人明星輪住出沒，前日宣萱一身casual打扮單人匹馬行街街，佢將眼鏡放喺帽上面，沿途笑晒口心情輕鬆，就算畀成班記者跟實，個樣都keep住有笑容。問宣萱有乜搞作，佢就話：「要去銀行㩒錢買衫呀！」㩒完錢將個銀包填到滿滿嘅宣萱，之後就去咗皇后大道一間時裝店揀衫。雖然時裝店放滿春季主打淺色粉色嘅系列，就連職員都畀埋新一季嘅catalog佢睇，但宣萱就係鍾情深色外套，揀到心頭好後，就現兜兜畀cash埋單上車走人。採訪、攝影：朱志聰