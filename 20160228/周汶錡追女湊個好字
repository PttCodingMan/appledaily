周汶錡（Kathy）和鄭希怡（Yumiko）昨日在尖沙嘴出席Tsumori Chisato時裝騷，大會各自送了一個刻有Kathy和Yumiko孩子名字的小飾物給她們。Kathy穿上品牌七彩繽紛的服飾，甚有少女氣息，被問到會不會為兒子Jacques扮靚，她說：「因為BB唔係成日出街，平時喺屋企都係着啲舒服啲嘅衫，同埋男仔冇特別，都係戴吓帽，着下衫褲仔呢啲，女仔反而會多選擇啲。」提到陳慧琳曾經幫囝囝劉昇（蝦餃仔）打扮到成個囡囡咁，Kathy說：「冇諗過呢樣嘢，𠵱家BB頭髮未生出嚟，如果佢鬈鬈哋，都會幾得意，比較可愛，未生所以唔知直定鬈。都想生個女，𠵱家加油緊喇！」採訪：王連連攝影：仇志德