農夫和少女標本昨日到尖沙嘴出席活動，其中農夫透露獲曾志偉邀請入股一間幼兒教育中心，該中心下星期在九龍塘開業，兩人稱會親自落場：「我哋同志偉哥應該會教口才班，成間中心年齡由Play group到小學都有，仲有好多其他專業嘅導師一齊。」陸永更會身體力行，帶自己囡囡落去。問到投資多少？他們說：「好少啫，都唔夠一份首期。」早前有網民發現C君跟新界東補選候選人楊岳橋十分相似，對此C君說：「好多人都咁講㗎啦，我自己就覺得唔係太似，反而梁天琦仲似陸永啦。」陸永更笑言看到梁天琦的宣傳單張以為係自己。新界東補選今天舉行，同區的其餘後選人還有劉志成、黃成智、周浩鼎、梁思豪及方國珊。採訪、攝影：曹家誠