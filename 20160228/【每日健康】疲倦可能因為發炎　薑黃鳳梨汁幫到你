腦細或者唔接受你嘅解釋，但返工疲倦提不起勁，確實未必關工作態度事，而係因為發炎。就算你嘅身體冇傷口或腫脹，都可能爆發炎症，增加C反應蛋白(C-Reactive Protein)和促炎?胞因子(proinflammatory cytokines)水平。外國科研發現，發炎會令身體覺得疲倦，影響日常生活。想恢復精神，又怕食消炎藥有副作用，可試試飲薑黃汁。薑黃係印度咖哩常見嘅材料，因為有消炎效果，在傳統醫學上常用於抑製痛楚，而現代醫學更發現，薑黃中的薑黃素(Curcumin)，具有抗氧化作用。以下介紹嘅薑黃鳳梨汁，加入鳳梨後味道更佳，而鳳梨含有嘅鳳梨蛋白酶(Bromelain)，更有助吸收食物中嘅營養，有炎消炎，冇病強身，值得一試。材料：鳳梨（切片）一杯薑黃粉/鮮磨薑黃 一茶匙奇亞籽 一湯匙椰子（切絲）一湯匙青檸（去皮） 半個水/椰子水 一杯黑胡椒 小量做法：將所有放進攪拌機，打成果汁狀，即可享用。記者：彭海燕資料來源：THE FOOD MATTERS參考資料：Spence VA, Kennedy G, Belch JJ, Hill A, Khan F. Low-grade inflammation and arterial wave reflection in patients with chronic fatigue syndrome. Clin Sci (Lond). 2008 Apr;114(8):561-6.Raison CL, Lin JM, Reeves WC. Association of peripheral inflammatory markers with chronic fatigue in a population-based sample. Brain Behav Immun. 2009 Mar;23(3):327-37.