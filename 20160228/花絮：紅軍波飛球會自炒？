上周五歐霸盃16強抽籤，利物浦抽中對死對頭曼聯，雙紅將會歷史性首次喺歐戰上演。呢場大戰嘅波飛肯定會供不應求，但球會都唔使趁勢劏客㗎？抽籤後冇耐，紅軍球會公佈下周首回合迎戰曼聯嘅票價，竟然比起上一圈迎戰奧格斯堡貴咗一倍，索價59鎊（約636港元）；早排要加下季票價已經搞出大龍鳳，好在紅軍話只係搞錯咗，好快已經將票價改番做29至39鎊。