現年31歲嘅鍾嘉欣自2008年同武打演員伍允龍拍拖，一拍就拍咗咁多年，點知二人於上年初分手收場。昨日有報道指嘉欣BB喺失戀期間，情緒低落，返咗溫哥華療情傷，經當地朋友介紹，認識咗一個華籍男子，男方對嘉欣BB一見鍾情，拍拖幾個月就同嘉欣BB求婚，仲火速造人成功，報道更稱女方父母都好滿意呢個準女婿，今個月就會喺溫哥華拉埋天窗，到時「處女黨」成員仲會飛去陪嫁。湊巧昨日林峯出席活動，被問到昔日女神傳婚訊，仲雙喜臨門，佢就淡然回應：「你哋應該問番佢，呢啲報道我睇完就算…「行內人有好事都值得慶祝」好cool咁喎。