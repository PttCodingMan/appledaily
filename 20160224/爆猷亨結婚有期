早前林作和麥明詩被本報影到孖住何猷亨和陳瀅，兩pair情侶在中環AIA嘉年華玩機動遊戲，正當外間以為四人行約會是同屬藝人的陳瀅和麥明詩扯線，但原來林作和猷亨是由細玩到大的老死。
林作受訪時說：「我同猷亨喺英國讀中學嗰陣一齊住寄宿學校識嘅。以前佢識女仔都會話畀我知，不過佢今次同陳瀅一齊就冇問我意見。佢第一次帶女友出嚟見我哋成班friend時，我都認得個女仔係拍戲，之後猷亨再約我出嚟就有正式介紹。我識嘅猷亨對女仔好專一唔花弗，上次佢哋睇騷（麥當娜香港演唱會），猷亨媽咪都搭晒女仔個膊頭，應該好鍾意佢，我建議你哋快啲追問猷亨嘅婚期。」