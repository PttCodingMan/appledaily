本地大學開辦獸醫學位課程一直只聞樓梯響，香港學生欲成為獸醫只可出國留學，費用卻非一般家庭能負擔。有寵物食品公司破天荒成立獎學金，資助本地生到台灣修讀5年獸醫大學課程，老闆方心如（April） 是4隻貓狗的主人，深明獸醫如同人醫一樣重要，冀藉獎學金培訓更多「同聲同氣」獸醫在港執業。April與獸醫交手無數次，她說簡單至打預防針「都有分手勢好唔好，其實同人睇醫生冇分別」，指作為主人總希望向醫生「問多兩句，溝通多啲」，惟現時執業獸醫多來自外國，診症時依賴繙譯員解釋，但「繙譯嘅意思又未必十足」，故資助本地學生到國立臺灣大學修讀獸醫系，「一來香港認可，溝通上亦有優勢」。
缺保健知識換慘痛經歷
April的4隻寵物都曾遭人棄養，多年經驗使April成了半個寵物專家，她說當初亦有慘痛經歷，有次旅行前把愛犬寄養於寵物店，因缺乏知識「冇攞狗牌，又唔識打預防針」，旅行後才被通知寵物已「發狗瘟」死去。她稱當時不懂得處理屍體，送到垃圾站後才驚覺應解剖屍體查明死因。April希望推動寵物保健，加深大眾對寵物醫療認識，「身為香港人，想為自己社會出力先」，故獎學金申請者須為香港人，並承諾畢業後在港從事相關行業3年。取錄者將獲10萬元資助，並獲合作動物醫院優先面試機會，名額兩個，查詢電話23288626。■記者梁銘恩