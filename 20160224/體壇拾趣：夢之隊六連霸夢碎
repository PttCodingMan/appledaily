中國「夢之隊」原本諗住喺今屆跳水世界盃擸晒八金，點知繼首日爆冷失咗男子雙人三米板金牌後，何超周二喺男子三米板決賽又失準，最終只係以428.50分得第六名，金牌落入攞到504.40分嘅墨西哥選手柏查高身上。何超大熱倒灶，亦令中國六連霸美夢粉碎。周三有男子10米台決賽上演，希望攜手出擊嘅邱波同埋陳艾森唔會令粉絲失望，為夢之隊贏到今屆最後一面金牌！（無綫13台今日8:45pm直播）