許志安昨日在W酒店出席樂視體育項目記者會，前晚有份在澳門出席太陽娛樂春茗的安仔，提到老闆洗米華與洗米嫂陳慧玲婚變後，首度公開合體兼同枱合照，問安仔有否見到老闆及老闆娘同坐，安仔說：「好似見唔到喎，呢啲嘢問番老闆喇，我唔識答。佢咁大紅人，紅過晒我哋所有藝人，自己簽自己搞掂。」問到會否覺得老闆生活多姿多采？安仔亦只說：「我唔識答呀，不如你哋問番老闆。」安仔又坦言忘記了前日的元宵節，但稍後會和太太鄭秀文（Sammi）補祝：「我會請Sammi食嘢同去旅行，今次唔會去熱帶地方，改去天氣凍嘅地方。」採訪、攝影：卓寶花