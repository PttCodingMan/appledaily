關楚耀同香港拳王曹星如（右）前晚出席尖沙嘴舉行嘅「展能無障礙啟動禮」，佢哋分別以展能大使身份現身。關楚耀話下月會去內地參加一個上天下海嘅真人騷節目《百萬挑戰》，但係佢自己就有畏高，所以好擔心：「怕都冇辦法，自己同公司有買保險，畏高就未試過頭暈腳軟，驚都冇辦法，觀眾鍾意睇呢啲。」而曹星如就話10月有比賽，壓力都唔少。撰文：馮仁昭