美國超模仙蒂歌羅馥（Cindy Crawford）同丈夫Rande Gerber一個係索女，一個係型男，佢哋嘅靚人DNA過晒俾一對仔女，14歲女兒Kaia及16歲囝囝Presley都係靚仔靚女，喺模特兒界成為最炙手可熱嘅生力軍。日前Presley為時裝騷行catwalk盡騷天份後，輪到細妹Kaia發威，為時裝品牌Miu Miu眼鏡拍廣告。Kaia喺廣告中做出水芙蓉，穿上紅色泳衣擺晒甫士，甚有阿媽當年風範，絕對係可造之材，睇嚟新一代模特兒如Gigi Hadid、Kendell Jenner等都要讓位。