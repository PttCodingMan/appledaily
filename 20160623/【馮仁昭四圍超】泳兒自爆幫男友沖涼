泳兒噚日去商台宣傳新歌《浮沙之路》，近排忙搬新屋嘅佢自爆激氣事：「男友好心落去幫司機搬嘢，點知𠝹損咗隻右手指，流到成身血。搭的士去醫院，個的士司機話啲血會整污糟架車，所以拒載。點解啲人咁自私？」泳兒又自爆係男友嘅沖涼助手，但否認同居試婚：「唔係啦，朋友有事我都會幫手，我好有愛心，兩邊都係我屋企，暫時都係工作為先。」撰文：馮仁昭