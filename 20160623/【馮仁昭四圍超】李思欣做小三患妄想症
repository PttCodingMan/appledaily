李思欣近日擔正主演中國網絡電影《詭童靈》，戲中佢扮演林俊賢（中）個小三，仲為佢冒險墮胎，情緒波動到患咗妄想症。思欣日日開工都拜神保平安，拍攝嗰幾日變咗「神婆」，佢話好多喊戲：「情緒大上大落，劇情我要穿梭夢境，令妄想症嚴重咗，戲中仲要自殺同跳樓。」思欣自爆喺珠海拍攝時，老公范振鋒嚟探班，見到佢培養情緒時好呆滯。撰文：馮仁昭