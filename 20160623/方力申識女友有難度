方力申去年10月拍錢國偉執導的愛情喜劇《綁架叮叮當》，日前方力申在觀塘接受本報專訪，被情所困的小方怎樣投入喜劇角色，他說：「對住塊鏡試，睇吓點樣至認唔到我，喜劇好玩嘅地方就係現場工作人員都有反應時，就會演得出神髓。」小方表示下一個戀愛對象希望是圈外人，亦會定結婚計劃：「我梗係揀圈外啦！可能想啲話題唔同啲，圈內話題又係呢啲，大家做藝人要同好多對手合作，你知男仔，我女朋友要俾人錫，要拍親熱戲喎！唔舒服嘅，如果圈外就好啲，起碼冇咗呢啲嘢。奈何我又唔識得積極去識人，似宅男收埋自己，最終可能都係工作上認識。」採訪：非非攝影：陳俊強場地提供：觀塘帝盛酒店