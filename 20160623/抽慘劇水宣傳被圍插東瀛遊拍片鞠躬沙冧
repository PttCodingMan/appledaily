九龍灣時昌迷你倉四級大火，救火英雄高級消防隊長張耀升不幸殉職，令人難過。不少品牌的fb專頁亦對此表達悼念，惟主打日本和東南亞的旅行社東瀛遊，在專頁轉發該則新聞時雖有「向公職人員致敬」，呼籲「珍惜眼前人」，但同時在帖文內宣傳公司的「同行優惠」，被網民狂插，事後專頁已刪除相關優惠資訊。 出事帖文內文標題為「向公職人員致敬」，對失去一位英勇的消防人員感到非常難過，「希望可以快啲救熄，唔好再有傷亡」，但藉「要好好珍惜眼前人，有時間就陪多啲佢地」，表示「同佢地去個旅行吧」，然後介紹旅行社的同行優惠，及附上旅行產品連結。翻查旅行社網頁，該優惠於5月左右已推出。 有網民直斥東瀛遊涼薄，要求其道歉，「抽水抽著火水」，釀成「關公大災難」。有人質疑「致敬同旅行優惠係咪可以分開兩個post啊」，亦有人指，「咁樣慘劇當宣傳？連基本既(嘅)人性同理心都無」，表明以後不會光顧。 東瀛遊昨傍晚於fb發聲明道歉，稱對有關帖文深感抱歉，誠懇地為此事道歉，強調作為一間負責任的公司，對於此事責無旁貸，再一次向所有受影響人仕致萬二分歉意。 【網民咁講】Francisco Cheong：#關公大災難Marco BaBa：你以為人地唔識睇編輯記錄？Yiu Cheong Chow：致敬同旅行優惠係咪可以分開兩個post啊！！？Dicky Lee：你東瀛遊唔係生意淡到要抽死人水做生意咁仆街呀?Yau Sze Lai：一定唔會幫襯Kaley Tang：以後blacklist egl, 基本尊重都唔識。Wong Hon Lok：咁樣慘劇當宣傳?! 連基本既人性同理心都無......以後唔鬼幫襯!!!Sing Kong：有心道歉就捐d錢比人啦