力爭贏得職業生涯全滿貫嘅麥艾萊，喺上周五舉行嘅高爾夫球大師賽第二日打出低標一桿嘅71桿，以總成績低標三桿嘅141桿暫列第二，追到只係落後榜首嘅史比夫一桿！呢位26歲嘅北愛爾蘭球手仲自信爆棚咁話：「我唔會理對手係邊個，我只係想贏件綠夾克！」至於同日打出高標兩桿74桿嘅史比夫就忍唔住寸佢，話最後兩日嘅賽事先係決勝關鍵。（now671台今日11:30pm直播）