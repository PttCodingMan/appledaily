上周五馬來西亞羽毛球公開賽，中國球手林丹喺男單八強爆冷以0:2不敵丹麥嘅佐真遜，佢喺第二局更只係拎到四分，慘吞職業生涯最大單局敗仗！「超級丹」輸波，心情梗係唔好啦，佢仲質疑球證有雙重標準：「球證對中國球手特別嚴厲。佐真遜喺今場有幾次發球違例，但佢哋都冇判罰！」一哥諶龍就喺上周六嘅男單四強，以2:1反勝印尼球手祖拿坦，決賽將硬撼李宗偉。（now631台今日1:00pm直播）