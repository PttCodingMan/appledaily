𠵱家冇合約嘅特技人生活優游，閒時去下嘆啡，不過佢可能仲未習慣民間生活，話說佢早前喺一間咖啡店買咖啡，忽然巨星上身，當職員收錢後，特技人就問佢：「你知我係邊個㗎呵？咁沖畀我先吖！」難得嘅係職員處變不驚，仲笑住反問：「咁你又知唔知我係邊個？」呢一句，真係殺特技人一個措手不及，然後嗰位職員就話：「我姓梁嘅！」其實嗰個職員係大台監製爸爸個姪仔，咁啱喺嗰間咖啡店兼職，正所謂好笑事傳千里，呢單嘢好快就傳咗出嚟喇！真係好想現場直擊囉！撰文：關仁