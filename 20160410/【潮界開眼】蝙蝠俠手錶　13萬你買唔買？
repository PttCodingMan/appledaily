《蝙蝠俠對超人：正義曙光》（Batman v Superman: Dawn of Justice）正在上映，最近男生的話題不是蝙蝠俠就是超人，連路經又一城，也見到原大的蝙蝠戰車，好似唔睇就會與時代脫節（事實上又真的未睇！）。瑞士手錶品牌Romain Jerome算是湊熱鬧，推出了蝙蝠俠手錶Batman-DNA Gotham City，如果你是超人fans，咁就對唔住啦，皆因品牌明顯偏好蝙蝠俠，兩年前就曾推出一枚Batman-DNA，新錶不同之處是在錶盤加上Gotham City（葛咸城）的立體地圖，塗上藍色熒光物料後的錶盤，更加突出。
溫故知新，Romain Jerome的crossover系列向來非常有趣，將經典遊戲移植錶盤，又《Space Invaders》又《Pac-Man》，試完《俄羅斯方塊》（Tetris）又crossover《Super Mario Bros》，玩盡童年回憶。售價當然唔係一百幾千，好似最新的蝙蝠俠手錶，大約是13萬港元，限量75枚，我當然買唔起啦，但蝙蝠俠fans眾多，或者你見到這段文字時，已經冇貨了。
記者：劉東佩