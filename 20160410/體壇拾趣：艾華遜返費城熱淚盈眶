76人喺上周五主場迎戰紐約人嘅常規賽，為2016年名人堂成員艾華遜（Allen Iverson）舉行慶祝儀式；呢位一代NBA戰神喺1996至2006球季效力76人期間，曾經四奪得分王，兼且喺2001年榮膺常規賽MVP。AI講起自己入選名人堂嘅感受嗰陣，都感性起嚟，眼泛淚光，仲話好多謝費城球迷一直都咁支持佢；不過佢就冇為球隊帶嚟好運喇，76人最終都係以102:109輸波，慘吞第今季第69敗。