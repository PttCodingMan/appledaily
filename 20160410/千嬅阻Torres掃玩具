楊千嬅前日傍晚6時，與3歲大的囝囝丁進諾（Torres）一齊去銅鑼灣利園買玩具。千嬅和Torres着住黑白橫間T恤母子裝一齊行街，同行還有女傭及一位中年女士。千嬅和Torres行入一間玩具店，千嬅好仔細幫囝囝揀Lego玩具，一次過買十包八包。而Torres就非常活潑，見到飾櫃入面的公仔即刻㩒住玻璃跳不停，之後又扭計想買玩沙工具，不過千嬅不肯買，未知是否不想太遷就囝囝。他們離開時，Torres叫記者：「唔好影。」反而千嬅好大方說：「哥哥影相唔使驚、唔使怕。」還教囝囝跟記者打招呼say hi，好有家教，之後坐七人車離開。採訪、攝影：梁繼光