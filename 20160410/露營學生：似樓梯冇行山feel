【不滿工程】記者邀請王利民帶領步行其中一條被指「石屎化」的元荃古道，路程中遇上一班參與青年獎勵計劃、在郊野露營度過三日兩夜的學生。他們感慨山野石屎化，其中麥同學認為九龍坑山超過400米山徑過度石屎化，「全程都係石屎樓梯，你係搵唔到泥路，冇咗行山嗰種feel（感覺），好似淨係行樓梯咁」。
石屎路失挑戰性
麥同學估計政府鋪石屎想降低行山的門檻，王利民分析城市人慣了行石屎路，才認為泥路難行，「如果要行山嘅，咁我梗係想行返一條自然泥路、山路，唔需要行一條街道、公司附近行慣行熟嘅馬路」。他又笑言：「呢度唔係海洋公園、呢度亦唔係迪士尼樂園。」鄭同學認為石屎路令行山失去挑戰性和趣味，亦會破壞生態。行山人士許先生指近年在麥理浩徑、衛奕信徑陸續見到鋪石屎工程，他直言支持山野無石屎，「行山都係為咗行泥路箒！」林生認為不熟山路人士，行石屎路較易，可能適合學生和小童，但他笑言泥路鬆軟行走亦較舒服，本港有易入門的行山徑，政府部門毋須再鋪石屎。■記者潘柏林