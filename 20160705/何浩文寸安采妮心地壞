鴨王何浩文（Dominic）近日與林作爭「十優港姐」麥明詩，Dominic日前又突被爆曾以短訊狂媾34C女DJ安采妮（前名馮殷），疑似兩人洩「蜜」短訊流出，當中提到「灌醉你算」，Dominic亦曾到女方家玩狗。Dominic不滿被利用博上位，他昨凌晨在Ig貼文爆seed，寸爆安采妮：「我已經唔係紅，都有啲冇名氣嘅人想借我上位，我唔鍾意啲心地醜到上個樣嘅女仔㗎。」還暗示短訊造假，Dominic昨在電話中揶揄：「無謂嘢唔回應啦，嘥我氣。」安采妮昨否認抽水：「我冇呢個意圖，我係想將件事講出嚟畀其他妹妹仔做警惕。」怕麥明詩中招？她說：「除咗佢，唔知仲有幾多個？」採訪：楊定