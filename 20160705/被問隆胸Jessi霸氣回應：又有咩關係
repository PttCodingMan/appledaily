韓國女歌手Jessi出名身材有料，早前佢演出節目時就被好友徐仁英「胸襲」，而徐仁英摸完Jessi個胸之後，就毫不留情地公開問：「假嘅？」早前Jessi跟徐仁英一齊演出節目《認識的大哥》，二人於節目中大展真性情，表示私下會成日鬥嘴。當Jessi要行前向節目成員交表格時，徐仁英就伸手擋，就咁掂到Jessi個胸，徐仁英即時問：「（個胸係）假嘅？」面對係唔係隆胸嘅問題，Jessi就充滿自信地答：「真定假又有咩關係？！」Jessi答得咁理直氣壯，節目成員跟徐仁英都即時爆笑。