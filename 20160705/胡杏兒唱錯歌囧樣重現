胡杏兒、吳雨霏（Kary）、陳瀅與吳千語等昨日於中環出席「Longchamp 2016年秋季預覽派對」。最近參加內地真人騷《跨界歌王》的杏兒，唱出《愛如潮水》時一臉囧樣，唱錯歌詞兼表情痛苦，負評如潮。杏兒昨日承認發揮不好，緊張怯場兼揀錯歌：「佢哋揀歌好嚴謹，會揀啲多人識、有難度嘅，未必自己最有把握。」提到囧樣重現，杏兒說：「都唔係第一次，我自己唔知，投入晒好難顧住個樣靚唔靚，會盡力改善。」會否覺得獻醜不如藏拙？她說：「參加完就唔再唱。」是否要封咪？她說：「唔使封咪咁嚴重，我又唔會再出碟。」同場的Kary否認懷孕，她希望生育問題能順其自然發生。採訪：羅慧敏攝影：陳順禎