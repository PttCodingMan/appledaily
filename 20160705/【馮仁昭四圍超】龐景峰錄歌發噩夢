龐景峰噚日到新城宣傳新歌《Pages》，佢話年底出碟，每首歌都有韓文同國語版，韓文唔難學，不過自己最想唱廣東歌，覺得係香港人嘅責任：「細個好鍾意聽兒歌，好似鄭伊健嘅《數碼暴龍》，所以更加希望唱廣東歌，想攞返童年感覺。」佢仲話因每首歌都要唱好多次，搞到發噩夢：「我以為自己喺錄音室錄緊歌，記緊歌詞，突然間嚇醒咗。」撰文：馮仁昭