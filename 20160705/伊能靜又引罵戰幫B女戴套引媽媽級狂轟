又係伊能靜。與是非似是脫不了緣份嘅伊能靜，又成為網民熱烈討論嘅人物。事緣昨日一大早，香港時間7點左右，身在美國嘅伊能靜喺社交網站share一張囡囡覺豬相，寫道:「每次喝完媽媽的milk，都像喝醉的米粒～～這姿勢～～奶醉～美人醉臥～」飲完媽媽奶做睡寶寶，好甜美溫馨的畫面，有乜嘢好鬧呢？問題就係，伊能靜為呢個幾日人仔(上月28號出世)，戴上手套同穿上襪仔。小米粒一身fashion打扮，加上甜甜酣睡look確是標緻可愛，但網民更關心BB的成長。有人留言指咁細個B根本唔應該戴手套，理由係BB喺呢個階段係全靠觸覺感受世界，戴手套會影響發展。有媽媽喺伊能靜微博留言:「我的寶寶剛出生也戴手套，後來被體檢醫生說了，手套阻止了寶寶手接觸世界，不能靈活運動，阻礙大腦的發育，忠告忠告。」、「靜媽媽去掉襪子手套吧！你這樣會影響她觸摸感。女生為了防寒，可以穿襪子，但是手套千萬別戴，我家寶寶四月份出生生下就沒穿過褲子，襪子，手套，帽子，他需要感受世界，不能捆綁著，女生建議穿襪子。」、「親愛的，不要給妹妹戴手套，一來是她是靠吸允手指來感知這個世界，二來是手套對手指有束縛。」但都有人話，自己個B戴手套長大，手指特別靈活，冇受影響咁話。咁 ，到底伊能靜係覺得得意/靚而為BB戴手套，定係覺得有呢個需要呢？其實…冇咩好嘈。尊重父母決定啦。但仍有不少人認為，要怎麼做應該是媽媽自己決定，外人不應該干涉太多，只要小孩能健康長大就好。