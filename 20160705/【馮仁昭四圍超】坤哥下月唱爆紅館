吳業坤（坤哥）上年年尾喺頒獎禮攞新人獎喊到眼鏡起霧，人氣爆燈，唱片公司噚日正式宣佈坤哥第一個紅館個唱會喺下月10號舉行，門票今日就會接受信用卡優先訂票。對於有傳話今次開騷嘉賓多達10幾位，坤哥就笑住話：「非常好嘅提議，但都係講笑，嘉賓仲係邀請緊，可能係我一位超級偶像或者不斷鼓勵我嘅前輩，希望到時畀驚喜大家！」撰文：馮仁昭