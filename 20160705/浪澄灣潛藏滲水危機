【驗樓直擊】恒隆地產（101）大角嘴浪澄灣今年初賣的陳年貨尾已陸續收樓，資深驗樓師詹濟南首席大弟子阿剛出手，上月26日驗收價值1,400萬元海景單位，雖然內櫳質料換得就換，但就換不了十幾年外牆空心磚，廳房廚向海窗邊都潛藏滲水危機，拖累評分得76分，但總好過對上一批劣質貨尾。
阿剛盡得詹濟南真傳，詹Sir話：「佢陪我驗收超過一萬個單位！」上月底驗收浪澄灣9座中層戶，實用863方呎，內櫳物料大部份更新，屎渠也換新的。房間冷氣機也換，惟阿剛話：「冷氣機機身旁有塊膠紙冇搣，就咁裝，唧玻璃膠，日後老化，貼紙離開機身，打風落雨，雨水由呢度唧入屋，過去有好幾個屋苑出現咁嘅問題。」單位物料換不足，廚房鋅盆保留舊款，阿剛話：「呢類鋅盆，要儲滿水，儲一陣試。」等數分鐘，鋅盆杯口位滴水。當洗衣機及鋅盆同時放水，去水喉更倒灌，廚櫃濕透，還谷出一股猶如漂白水的臭味。
單位外牆多空心磚
全屋物料怎換，也換不了十幾年的外牆，由廚房、客廳，以至3間房敲下窗外邊瓷磚，均發現空心磚，最嚴重是近客廳細房，窗外邊整行瓷磚全空心，一旦跌落街，刑責通常歸法團。站在業主角度，若不修理，窗邊瓷磚鬆脫，雨水會滲入單位。扣分最嚴重是來去水，地板、鋪磚僅合格，拖累總分僅76分，總比上一批貨尾好。對上一批單位曾見「6」字頭，過去更曾錄40分個案。恒隆地產發言人回覆，已委託仲量聯行統籌承建商為業主單位執修。上述單位業主已遞交執修紙，有關人員現已在跟進並會與業主保持緊密溝通，提供適切的協助。