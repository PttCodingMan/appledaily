王祖藍努力賺人仔，身家暴漲的他去年擲1.14億，並以老婆李亞男名義於大埔買入3,000呎豪宅，踏入暑假，兩公婆即飛往日本嘆世界。昨日有讀者潘先生透過「爆相爆片」分享相片，透露前日在京都稻荷神社遇見王氏夫婦，李亞男更換上浴衣，潘先生昨說：「佢哋下晝約4點半喺京都呢間寺廟出現，入廟前成班人入鄉隨俗洗手，有香港遊客認得佢哋，想同佢哋影合照，王祖藍就話『玩得開心啲』，跟住就拖李亞男入廟，入咗去約半個鐘出番嚟，李亞男個樣好似唔舒服，可能天氣熱又人多，王祖藍拖住佢快步走。」
另外，祖藍早前以補位歌手身份參加內地節目《跨界歌王》，唱罷後全場觀眾及評判站起來鼓掌，與另一參賽者胡杏兒獻唱後的反應相差很大。採訪：王梓嫚