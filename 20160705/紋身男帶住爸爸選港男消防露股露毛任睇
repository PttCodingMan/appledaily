《2016香港先生選舉》昨日進行首輪面試，其中一位猛男一身橫練嘅肌肉，古銅色嘅肌膚，真係幾吸引。不過，有時「太自信」都會嚇親人㗎……呢位消防員叫Flow，佢喺facebook成日都會post啲騷肌相，有啲又露股罅，又露出濃密嘅體毛，真係睇到人眼都凸埋……唔只咁，原來佢之前參選過「雷霆猛男亞洲區選拔」，今日佢接受訪問時就話未必會轉行，而且參選港男係唔使向上級匯報，話有需要嘅時候交代番就冇問題。 