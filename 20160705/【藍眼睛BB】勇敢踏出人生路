「姑娘一抱埋嚟，我就見到阿囝係兩隻眼藍色，睇唔到瞳孔，好似戴咗隱形眼鏡……好難受！」Joey和丈夫前年10月迎接家中第二個小生命，不料，兒子患有先天性青光眼，確診一刻如晴天霹靂，夫婦面面相覷，不懂如何面對。才一歲人仔卻已接受16次手術，猶幸現在能看到些微影像，如眼壓回復正常水平，冀能換眼角膜重燃希望。記者：張珮琪　攝影：張鼎和、周子惇、麥超億 20個月大的Gabriel，出世時眼壓有50毫米水銀柱(mmHg)，比正常10至21的水平高很多，因為其眼內前房角組織無法排水，眼壓高會破壞視神經，嚴重會失明；出世僅兩周，就要面對第一次大手術。 「佢第一次做手術引流排水，做咗5個鐘，但做完之後醫生出嚟同我講：『好差，你當佢兩隻眼(視力)係零！』」Joey坦言，經驗豐富的主診醫生亦未曾為初生嬰兒做手術，難度猶如摸着石頭過河。惟一次又一次的手術，都未能有效排水，醫生只好改用激光手術，但會破壞眼睛製水細胞，極具創傷性。 Gabriel每次做手術，全家人也承受巨大壓力，「做激光手術，好強嘅能量打落去，每一次做完手術返到屋企夜晚都會尖叫，幾晚瞓唔到，我哋成家都冇休息。」Joey哭着說多次想過放棄：「唔想佢辛苦……但如果我哋乜都唔同佢做，將來佢會問我哋點解唔幫佢！」 出生後兒子一直活在黑暗和模糊中，令他缺乏安全感，8個月大仍「唔識郁唔識爬」。直至今年3月，近歲半的Gabriel終於識行，「即係佢視神經未死，佢見到遠嘢唔會撞埋去！」Joey稱兒子眼壓近日已回落一半，雖然仍屬偏高，但對家人及醫生來說已是一大鼓舞。 不過，激光手術會令眼睛有機會萎縮，「隻眼畀人嘅感覺扁咗，或者根本上唔似一隻眼嘅形狀，嗰個係好差嘅後果，亦都預計會咁樣發生！」Joey強忍淚水說，兒子至今仍未懂說話，小肌肉亦有待訓練，但會見步行步，「Gabriel喺《聖經》裏面係向聖母報喜嘅一個天使，佢安排嚟我哋屋企一定有原因，點解會搵一個做眼科護士嘅媽媽？點解會揀一個信天主嘅爸爸？我覺得係用生命影響生命。」 8月Gabriel將再接受眼壓檢查，如果眼壓控制在正常水平，有望輪候做角膜移植手術，但亦有機會排斥，前路難關重重，兩夫婦已作最壞打算：「Gabriel可以咁樣睇到少少嘢、周圍行同埋咁活潑，我已經好開心。講真，自己蒙住隻眼都唔敢行前一步，佢真係好勇敢！」