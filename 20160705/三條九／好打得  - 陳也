警方叫林榮基「有需要可以打九九九。」差佬A有更好建議：「林生，中聯辦門外最猛警力，只要高調宣佈踩場，包你無事，俾人查吓包包，頂多發現幾本『習近平與他的情人們』，無事吖。」差佬B：「去西環聽食西北風啦，林生你又唔係black bloc，匿埋喺迷你倉好過啦。強力部門無黃金戰衣，斷估唔敢入去迷你倉摷人。」差佬C：「叫你打九九九，咁廢？分明老點！吳得掂被傳媒追蹤，直接打俾保安局，即刻拉咗兩個記者。」差佬D：「與其打三條九，勸你搵好打得。」差佬E：「林鄭當你熊貓咁抱三秒鐘，影晒相，應該最安全，邊個都唔敢郁。大媽佢大熱嘛。」差佬F：「換了係我就會泊住王維基，即刻宣佈參選九月立法會，政綱就係：引爆中央專案組！暗殺立法會議員候選人，好L大件事！寧波公安，條根無咁黐！」 