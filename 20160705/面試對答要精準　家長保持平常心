【叩門貼士】升中派位今日放榜，家長可即日到心儀中學叩門，爭取少量剩餘學位。有升學專家提醒，家長叩門前應注意學校叩門限制；有中學校長指學童人口下降不代表叩門容易成功，提醒學生面試要對答精準，家長亦應保持平常心，切忌增添學生壓力。教育局提醒家長，小六生今日須回就讀小學領取升中派位證及入學註冊證。不滿意派位結果的家長可於7月7日及8日的升中註冊日期前帶子女到心儀學校叩門；不少學校會安排即場筆試及面試。
循道中學校長黃珮儀表示，將把「留級位」預留給叩門學生，「大概都會有6個留級位，但最後實際係咪收晒就要視乎申請學生情況，要睇佢哋係咪合適」。黃指升中學童人口雖下降，不代表叩門「易咗」，「因為每年大概都有70至80位家長嚟叩門，叩門位本身少，所以唔覺易」。黃稱學校今日將安排筆試，成績達標學生明天可面試。黃提醒學生回答問題時須長短適中，「如果問一句答一句，可能會覺得表達能力唔好；答得太多又好容易變成唔知自己想講乜，所以最好係聽清楚問題，再諗點樣答得精警」。黃又呼籲家長保持平常心，「有時家長為派位成績唔開心、喊，學生見到就會以為自己間學校好差，都係一種傷害」。
「唔好埋怨同鬧佢哋」

升學專家趙榮德則叮囑家長注意叩門學校情況，「好似東區唔接受同區叩門，家長都可以留意吓英文、中文班分佈，唔一定中中就係差，英中就係好」。趙又指學生應保持輕鬆心情，「家長可以同佢去食一個豐盛嘅早餐，亦都唔好埋怨或鬧佢哋，等佢可以用最好嘅狀態面對筆試同面試」。■記者葉偉東