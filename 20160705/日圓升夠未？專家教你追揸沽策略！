英國公投結果脫歐後，環球資金繼續搵避風塘，除了貴金屬、國債等炒起，當然少不免日圓啦！話說今年YEN已累升近一成半，由年初120兌每美元，到昨日最強曾見102.43。日圓越來越貴，搞到專做日本旅行團的東瀛遊（6882）喊出來！上周四收市後發盈警，預計上半年溢利較去年同期大跌七成，集團就解釋，因為日YEN上半年係咁升，為咗維持顧客需求，將日本遊旅行團的旅遊價格調整至較低的毛利率；加上世界各地勁多人前往日本旅遊，高需求帶動日本旅遊元素成本上升。