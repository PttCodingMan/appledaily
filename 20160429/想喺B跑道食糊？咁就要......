禮拜日田草11場賽事用B跑道作賽，睇番今季兩次田草用B欄都頗利後上馬，以最近2月28日為例，分別有「勝風」、「威爾頓」、「幸運名駒」及「萬馬飛騰」等居中後上馬勝出，故此靠後勁食糊嘅馬不妨優先留意。今戰列陣馬中，第三場「雅寶」是全場唯一曾於田B欄上名之參戰馬，續配莫雷拉上陣，留住衝一段可坐位望贏。另外，第十場「歡樂一生」在今季兩次田B欄賽事均有份列陣，並且悉數上名，憑住較佳場地性能有本錢添食。