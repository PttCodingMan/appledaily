天王黎明昨晚假中環舉行4D演唱會，怎知因未遵辦消防安全規定，於開騷前兩小時黎明忍痛宣告取消個唱，剛巧昨晚黎明前妻樂基兒和舊愛舒淇分別現身出席活動，兩位前度沒計劃捧場，樂基兒說：「我知朋友有買演唱會飛。」她認為黎明應該會有其他計劃。至於相戀7年從未被黎明認愛的舒淇，驚聞對方取消個唱，她竟笑說：「吓！好彩我哋冇取消啫。」
現年49歲的天王黎明，為慶祝入行30年，5年沒開騷的他，原定昨晚假中環龍和道海濱活動空間舉行首場「黎明Leon 30th Anniversary Random Love Songs 4D in live 2016」，怎知昨傍晚食環署發公告指主辦單位未能遵辦有關消防安全規定，食環署未能就該活動發出臨時公眾娛樂場所牌照，結果黎明於開騷前兩小時，在facebook專頁宣告取消昨晚個唱，全城震驚。
舒淇：幾令人失望
剛巧黎明的舊愛舒淇昨日亦現身中環，到置地廣場出席品牌活動，被問到有否計劃睇黎明演唱會？舒淇坦言表示沒有，記者告知黎明剛宣告取消昨晚演出，舒淇的反應十分抵死，竟笑說：「吓！好彩我哋冇取消啫，哈哈哈！」之後舒淇亦主動問為何取消？當知道因為消防條例問題，舒淇說：「吓！咁都得。」對於睇騷粉絲在現場爆喊，舒淇說：「身為粉絲一定好失望，唔可以咁臨時，其實係幾令人失望嘅消息。」問到為甚麼沒想過去睇騷？她解釋：「因為啱啱喺台灣拍完戲返嚟，香港發生乜事都唔知。」會否問候黎明？舒淇說：「有機會會問候佢。」黎明跟舒淇於98至05年拍拖7年，兩人當年合作電影《玻璃之城》擦出愛火花，可惜有傳黎爸爸跟粉絲都不接受舒淇是三級女星，一直堅決反對兩人拍拖，所以7年以來黎明從沒承認舒淇的女友地位，直至05年黎明跟徐子珊傳緋聞，數月後就跟舒淇分手，七年情玩完。早幾年舒淇自爆當年跟黎明分手後曾患抑鬱症，閉門療傷一年。此外，早前舒淇因患皮膚敏感，問到情況好些了嗎？她說：「其實唔單止係塊面，全身都係，今日都要遮咗半邊面，做完今日活動要放大假，唞吓之餘要驗身，仲會去驗埋血，可能太攰。」有記者笑問是否年紀問題？她笑說：「所以要放大假，最少要放半年。簽咗約嘅工作會照做，但新戲唔會傾住。」
樂基兒：好難幫佢答
至於跟黎明離婚4年的前妻樂基兒，昨晚現身銅鑼灣出席活動，對於黎明個唱臨場取消，她說：「我知朋友有買演唱會飛，其實production嘅嘢我唔知，不過佢喺呢個情況下，應該之後都有其他演出或者有其他plan，有其他嘢俾大家睇到，我真係好難幫佢答到！」問到朋友會否擔心看不到黎明演唱會，樂基兒說：「咁我唔知呀，我今日要做嘢，直至你哋講畀我知取消我先知！」記者問黎明有否請她睇演唱會？樂基兒似為免尷尬拒答：「呢樣嘢我唔答！」 採訪：張俊銘、王連連攝影：陳志嵐、陳慧安
全城鬧爆：粉絲狂插食環署
黎明演唱會因食物環境衞生署在開騷前兩小時，宣佈未能發出臨時公眾娛樂場所牌照而取消。大批粉絲在黎明fb留言力撐，連環鬧爆食環署和香港政府。Leslie Wan：食環署真係仆街，人哋就開show先唔批…一係你就早啲通知，𠵱家想點呀，玩呀！Wilson Wong：捉水貨客又唔X見你哋咁落力？成班正一廢柴，淨係識得欺善怕惡。Kenny Wong：香港唔係有特事特辦嘅咩，有冇搞錯呀，你唔好開show前一分鐘先話唔得。人哋準備咗好耐，唔講計錢心機都浪費晒啦。香港真是冇得救啦。Candy Choi：食環署有冇搞錯，最後2小時先講唔批！Leon唔好唔開心，原本今晚嚟睇㗎，等咗好耐先到今日，係有點失望，我會等你搞掂再開番，加油呀！Ying Choyd：可唔可以特事特辦呀？