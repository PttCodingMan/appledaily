身在意大利出席烏甸尼電影節的杜汶澤都有留意黎明個唱「被取消」事件，他說：「我都問緊，點解咁遲至通知，今日至見到啲帳篷咩？你年初一又唔畀賣魚蛋，黎明又唔畀開演唱會，你想點呢？香港政府啲嘢幾時揸得咁正呢？機場啲嘢又唔見你揸得咁正。當一個城市連機場保安都咁求其，咁龍和道一個帳篷算得係乜呢。」阿澤更表示：「黎明係我好朋友，亦係一個大娛樂家，應該特事特辦，香港唔可以咁對黎明！講完。」有份擔任今次黎明個唱舞蹈員的HunterZ成員鄧詠雪，在後台獲知演出取消後接受本報電話訪問，她說：「原本有份跳三首歌，但突然有工作人員話暫停化妝，𠵱家等緊安排。」
關淑怡：好愕然
剛於紅館開完演唱會的關淑怡也大感愕然，她出席活動時說：「好愕然，乜唔係應該攞晒牌照先可以起場地？我諗唔關黎明事亦唔關政府事，係幫演唱會搵物料部門嘅人問題，佢哋要知道邊啲可以通過。」琦琦更擔心今次會為大會造成重大損失：「我諗Leon一定好嬲，fans亦好失望。因為等咗咁多年先開演唱會，好多人由馬來西亞、新加坡或美國飛返嚟睇，咁遲先通知，好upset。」採訪：何永寧