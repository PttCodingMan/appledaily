21歲女，已經前後嚟咗香港6次，香格拉話細細個就已經聽過廣東話，唔知點解好鍾意就走咗去學，仲周不時上YouTube表演唱功。索樣、靚聲、語言天份，幾樣加埋真係冇得輸，更令香格拉喺大半年間於網絡上爆紅。遲啲仙氣女神話搬嚟香港，想正式做個artist喎，咁男fans們就唔使隔住個mon (其實都係隔住個mon) 嚟睇女神啦！
上得嚟《蘋果動新聞》，肯定係身痕，今次香格拉被問到戀愛史時，全部都肯大方回答，當動主播CK問女神嘅擇偶條件係乜，估唔到女神竟然答「大」同埋「長」？！真係嚇到個心都離一離。咁得人驚嘅場面，好彩拍咗片！#如果仙氣女神真係搬嚟香港，移民率一定跌。相關訪問：【電視節目有好多種】仙氣女神孖你追...新台 http://bit.ly/1N1vp0P 