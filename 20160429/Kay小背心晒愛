【爆相爆片】【沙田】人妻謝安琪（Kay）啱啱喺紅館完成兩場個人演唱會，同時宣佈暫別樂壇，阿Kay𠵱家享受緊佢嘅悠長假期，專心喺屋企相父教子，全力造人。前日讀者劉小姐透過本報「爆相爆片」，話喺沙田嘅一田百貨見到着住性感小背心嘅阿Kay，拖住老公張繼聰行街街。劉小姐話佢哋兩公婆好sweet喺超市睇嘢，唔知係咪過咗午市時間，所以人流唔算太多，冇乜人發現佢哋，令到兩公婆可以好專心去買嘢。二個人行咗一輪，齊齊推住手推車去畀錢，之後再手拖手離開。採訪：唐琛悠 