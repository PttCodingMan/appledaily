鄭伊健和譚玉瑛兩位經典兒童節目的主持，昨日在銅鑼灣出席遊戲節啟動禮，伊健在台上搞笑說：「歡迎大家收睇《430穿梭機》嘅live活動！」譚玉瑛笑稱會否遲講了幾十年？她更踢爆伊健當年愛追女仔多過打機。 伊健大讚大師姐譚玉瑛過目不忘，結果他因為自卑而轉做演員。記者又問到伊健與無綫的合約，他說：「呢啲公司好奇怪，之前因為贏咗壟斷嗰單官司，所以冇咗合約，點知轉個頭佢哋又贏返，搞到冇變咗有，總之有好嘅嘢咪去做，綁死咗？希望做好香港嘅嘢，邊個電視台都冇所謂，我哋有權去選擇。」至於有傳蓋世寶戀上女導演，譚玉瑛說：「我都有見過嗰個導演，但係又唔覺得佢哋有乜嘢。」採訪、攝影：盧妹