亞視一哥劉錫賢對亞視拖糧已達忍無可忍，他原訂昨日要返大埔總台頂替袁潔儀錄影節目《天南地北》，並打算工作後便返家㩒電腦啟動《僱傭條例》10A條終止僱傭合約，可是德勤前日在亞視搞大龍鳳，劉錫賢對亞視完全失望。劉錫賢前日缺席亞視員工大會，原來他的89歲老父早前在家中跌倒弄傷盆骨，並需進院做手術，劉錫賢連日忙於照顧爸爸，他昨在電話中說：「爸爸一直有工人照顧，但嗰晚半夜去洗手間，工人冇留意到陪佢，爸爸就跣親，漏夜叫白車入咗醫院。」醫生建議劉爸爸接受手術治療，現正留院休養，劉錫賢說：「爸爸情況穩定，醫生讚佢生命力好強。」採訪：楊定