李斯特城今季喺英超奇兵突出，目前於榜首領導群雄，當中球隊的阿爾及利亞中場馬列斯（圖）表現好鬼搶鏡，亦都係因為咁，李城順理成章成為咗最受阿爾及利亞國民歡迎嘅英超球隊。據報，喺阿爾及利亞當地，馬列斯嘅李城波衫雖然要賣到成60歐元（約504港元）一件，係阿爾及利亞最低月薪嘅40%，但都經常斷貨，認真巴閉！