曾經同章子怡傳過緋聞嘅內地主持人撒貝寧，最近傳出下個月同加拿大籍金髮女友（小圖）結婚。據知撒貝寧未來老婆有個中文名李白，曾經係五洲合唱團成員，上過《星光大道》、《開門大吉》等綜藝節目。而有內地網民喺微博放咗張撒貝寧家庭照，爆料話撒貝寧爸爸撒世貴旁邊嘅金髮女就係女友李白喇！有傳撒貝寧早喺元旦時求婚成功，下個月會喺武漢東湖舉行婚禮。撰文：馮仁昭