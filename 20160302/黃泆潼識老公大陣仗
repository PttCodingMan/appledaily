淡出幕前化名Miss Yellow轉型做DJ打碟打出名堂的黃泆潼，上個月28日忽然傳出秘嫁消息，昨日她向傳媒發放結婚簽紙相，她的老外老公亦正式曝光。黃泆潼接受本報訪問時提到與老公的相識經過，她笑說：「老公係意大利威尼斯人，係做嘢認識，本身都係音樂人。我舊年有單新聞上咗港聞，嗰次我係負責打碟，因為噪音問題有警察嚟冚檔，我哋就係咁喺嗰度識咗，大家都估唔到相識嗰日大陣仗，所以都覺得好特別。」問到求婚過程？黃泆潼笑說：「都係好private底下去做，不過我哋本身已經有計劃去結婚，所以都冇乜驚喜，佢真係好好，好真心愛我同保護我，加上佢又好愛神，所以令到我好放心去結婚。」至於生B計劃，她說：「會生小BB，但係未plan，生B唔係咁簡單。」採訪：唐琛悠