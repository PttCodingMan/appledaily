「我係你忠實擁躉，你教我哋要忠於自己，為自己做嘅每個決定負責，我真係一路有跟住做。我喺公立醫院做咗十幾年，其間有唔少機會跳槽，但每次我都以自己當日點解揀做護士嘅因由，即使工作幾辛苦環境幾惡劣，我都決定留低堅守崗位。搞到我哋今日咁水深火熱嘅田地，真係要多得政府同醫管局嗰班垃圾高層。淨係識講風涼話假大空，講就講得不知幾好聽話增撥幾多資源改善提升乜嘢質素乜嘢服務，要我哋將病人當做客戶咁侍候。資源我哋就見唔到，但係工作越嚟越繁重，壓力又大人手流失又嚴重短缺，我哋企係前線日日打仗做到有氣冇碇唞都算，仲要郁啲俾人投訴日日比病人鬧。最近有一個跳槽去私院對我一向好提攜嘅上司，誠邀我過去同佢一齊做。坦白講我好心動，但係又好似違背我自己當初服務社群嘅承諾。但我年紀唔細錯過今次機會又唔知會唔會有下次，Son姐你話我應該點做好？」
首先請容許我代表香港市民向緊守崗位的所有前線醫護人員致謝及致敬！ 你的情況有幾惡劣，因老父是長期病患者，這些年來緊急出入醫院的次數頻繁，我親眼見過不少不知所謂的病人及家屬。你這個問題教我很糾結，站在你的角度為你好我會建議你走。在一班垃圾廢柴的管治下，不只是你們根本是全香港都不會有運行，只會變本加厲繼續差。但作為一個病人及病人家屬，我很自私地希望你能夠繼續留低，指望萬一有甚麼衫長褲短冬瓜豆腐的時候，能有你這樣盡責專業的醫護人員可以依靠。豈能盡如人意，但求無愧於心，enough is enough, 你就隨心所欲為自己着想做決定吧！張慧敏 http://www.facebook.com/HKcareerdoctor 