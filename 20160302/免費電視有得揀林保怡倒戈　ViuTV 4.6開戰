【ViuTV開台】隨着4月1日亞視釘牌，一股新勢力將衝擊香港電視行業。電盈旗下免費電視ViuTV昨宣佈4月6日強勢開台，並邀得無綫前一哥林保怡倒戈與港視前花旦周家怡拍攝開台劇《瑪嘉烈與大衛》。保怡昨日指觀眾有「真正嘅選擇」，寸盡無綫。至於ViuTV真人騷《跟住矛盾去旅行》原來還有經常在立法會火併的梁國雄和曾鈺成孖住去波蘭旅行，肯定比謝賢同曾江旅行更具爆炸性。讓香港觀眾終於有得選擇的全新免費電視ViuTV，昨日於尖沙嘴舉行發佈會，宣佈下月6日透過數碼頻道99台開台，有關方面並請來林保怡和周家怡出席，宣佈二人將合作拍攝ViuTV開台劇《瑪嘉烈與大衛》，而無綫亦「巧合地」安排在昨日差不多時間為一個收費的新網絡平台舉行發佈會，跟ViuTV抗衡，電視大戰一觸即發。
用繁體字幕
成為ViuTV一哥的保怡在台上表示：「好多人屋企都有電視，但用途唔一定係睇電視，可能係買部靚電視上網，當大家面對眼前只有一個選擇，唔想捨棄但又冇辦法之下都冇得揀，但由4月6日開始就有另一個機會。」繼而ViuTV總經理魯庭暉介紹自家節目及播放預告片，指該台將擴闊黃金時段，由晚上6時開始至凌晨12點45分（過往為晚上7時至11時），又強調外購劇集有配音、原音及繁體字幕，明寸無綫J5台簡體字幕及縮減配音節目。ViuTV昨標榜每晚只做「一線劇」，而該台更主打真人騷，當中最具話題性的《跟住矛盾去旅行》，原來繼林日曦與蔣麗芸、何韻詩與高皓正之外，更找來經常在立法會火併的議員長毛梁國雄與立法會主席曾鈺成遠赴波蘭「開火」！另外，ViuTV又將直播西甲賽事，為球迷睇免費波帶來喜訊，並將兒童節目《快樂童盟》和新聞分別安排在晚上6時半及晚上8時推出，顛覆傳統。
被劇本吸引
自5年多前拍完無綫《天與地》後便沒拍港劇的保怡受訪時坦言：「終於有劇本吸引到我返嚟！」問ViuTV是否重金禮聘時，他揚言是被誠意打動，至於為何不返無綫拍劇？他說：「其實無綫一直同我都有洽談，但係度唔啱期，的確要承認佢哋有改進嘅地方。」此外，ViuTV製作部副總裁金廣誠被問到《瑪》劇易角一事，否認對原版不滿，揚言只想有新鮮感，而長毛與曾鈺成拍攝旅遊節目並不涉及金錢，並謂：「佢哋覺得我哋個節目有趣同得意先嚟參加！」劉夢熊本答應與周庭拍攝其中一集，劉被判監後金廣誠表示會物色另一位與周庭拍攝，還反問記者有何建議，有人建議邀請李波，嚇得金廣誠大叫：「吓！咁驚！」採訪：卓寶花攝影：仇志德