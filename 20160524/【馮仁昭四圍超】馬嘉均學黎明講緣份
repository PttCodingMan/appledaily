馬嘉均前晚喺太子警察遊樂會開生日會，同fans一齊BBQ提早慶祝佢大後日33歲生日，馬仔解釋點解大熱天時仲搞BBQ：「因為價錢適中，最細嘅fans只係得10歲，希望同學都可以參加。」馬嘉均又宣佈最近做咗舅父，佢細妹早排生咗BB，佢話：「做舅父都有壓力㗎，我會開始物色好女仔拍吓拖、結婚，黎明話齋拍拖等同見鬼，都要講緣份。」撰文：馮仁昭