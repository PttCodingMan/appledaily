【驚心動魄】「當時都估唔到會冧，但大範圍水喉斷裂，同出現唔尋常嘭嘭聲響，下意識感覺唔安全，所以立即撤離所有人。」在城大陳大河綜合會堂塌屋頂意外3名傷者中，最後一個離開現場的城大保安組副經理馮炳欣，昨憶述事發經過時稱，那是電光石火間的決定，未幾屋頂便塌下，他被強大的氣流衝擊撞跌受傷。馮昨在城大安排下見記者，他架上墨鏡，左前額和眼角貼有紗布，右手尾指因斷韌帶要戴上臨時支架固定。他說當日接到會堂有消防喉爆裂及漏水報告後，與同事到場時，場內大部份人包括學生已離開，他與維修部同事入內查看，只見斷裂的水喉不停漏水，並傳出怪異聲音，情況很不正常，評估後覺得屋頂有機會倒塌，決定撤離，着場內同事立即離開，並在確定會堂無人後將門關上。當馮關門後，整個屋頂坍塌，他被氣流撞到另一扇門，門都撞爛了，而身旁的維修部同事凌志明，則被另一扇門撞到，「佢飛左邊，我飛右邊，佢縫咗10針，我縫4針」。
餐廳女經理猶有餘悸
在城大工作24年的馮炳欣又說，當時距離倒塌的牆身不足10呎，形容今次「不幸中之大幸，帶得同事去現場，就要安全帶返晒出嚟」。他又說：「學生等於我啲仔仔女女，見佢哋多過自己仔女。」至於及時呼喊場內學生逃生的42歲餐廳女經理鄒郁珍，當日疑受驚至心臟病發不適送院，出院後昨仍在家中休息。記者到其油塘住所慰問，珍姐隔着鐵閘稱：「𠵱家（身體）冇乜嘢啦！」但她似仍未走出當日可怕經歷，表情看來還有些恐懼，不願多談。■記者翁鈺輝、徐雲庭