騰訊（700）即將推出首部智能手機，可能唔夠Google新產品更令人驚訝，科技大戰無限發揮！Google與服裝品牌Levi’s曾經推出智能牛仔褲，預期今年更上一層樓，推出「智能牛仔褸」，將件衫直接設有觸控感應，再加入感應晶片，可以偵測手指動作，方便單車、電單車友透過手袖操控電話同平板電腦，聽下音樂、打電話同搵地圖！智能牛仔褸可以洗水，更設有USB插頭駁電腦，預期明年春季上市，Google上周五股價升1%，收報709美元。