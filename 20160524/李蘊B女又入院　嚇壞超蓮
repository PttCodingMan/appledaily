李蘊（Renee）於上周一為內地生意人老公羅章冠誕下千金，母女出院僅數天，近日又再入院，前晚Renee在Instagram上載了一張抱着囡囡的相片，並留言：「需要照燈的小朋友，唔驚，媽媽喺到。」另外，昨日李蘊又在Ig上載B女的腳仔相，她留言透露：「甩皮小腳腳！」嚇得契媽何超蓮立即追問發生甚麼事，Renee也即回覆契媽：「沒事的，初生小朋友常見問題。」Renee昨日回覆本報，指囡囡沒大礙，日內可出院：「BB𠵱家要照燈，出院後再返去覆診，醫生話黃指數都幾高，所以即刻返去醫院照幾日燈，呢兩日會出院㗎嘞！唔使擔心。但初頭都幾驚，𠵱家放鬆咗，因為醫生畀好大信心我，話好多小朋友都係咁，多謝大家關心。𠵱家每日喺屋企揼奶，自己或叫屋企人拎去醫院，如果自己餵就會喺醫院埋身餵一餐。」採訪：皓騫