有很少見面的朋友向記者投訴，話我兩三年前介紹物業代理給他認識，在賣走他一個舖位後，竟然向他收取佣金，所以這幾年來不與我往來。有記者問我事情的真偽，我反問一句，物業代理促成交易，理論上是否買賣雙方都要畀佣，如果任何一方打算唔畀，一定要預先聲明，在完成交易後才話物業代理在成交前沒有明確表示要收取佣金，是講唔通。老實說，物業代理唔收佣金，老施老王及三萬多個物業代理食甚麼，我們少交往只是性格不合，正是道不同不相為謀，君子相交，不出惡言。我這個朋友在兩三年前打算賣走一個舖位，問我有沒有相熟的物業代理。當時我不明白點解要找我介紹，不過，我沒有托手踭，所介紹的物業代理亦不負所託，最後完成交易。至於佣金的問題，我並沒有理會，我睇唔到有任何理由唔畀佣金，但原來我這位朋友耿耿於懷，早知區區十多萬佣金，我替他畀了好過，免得是非多。或者會有人講，我只不過是口爽，事實上又非如此，我從不佔物業代理便宜，就算我現在教仔女，與物業代理交易時食飯消費，一定要我們負責。除非交易順利完成，才可以接受對方邀請。佣金方面，最緊要是合理，所以，我那位朋友話如果知道要畀佣金，點解要我幫忙？點解他賣樓要我欠物業代理人情？只要他預先聲明唔畀佣就可以，我相信售價會打一個折扣。其實畀少少佣金，所得回報是值得的，唔畀佣金，變成欠物業代理人情，有失物業投資者身份。湯文亮mailto:jacinto.tong@gmail.com本欄逢周二刊出