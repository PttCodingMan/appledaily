內地藝人柳岩日前幫時尚雜誌做模特兒，示範夏日新裝。平時愛騷34E驕人身材嘅佢，今次一改風格，總共演繹咗5個造型，全部都收起豐滿上圍，改玩文青氣質。柳岩夏天先嚟玩轉季唔行性感，輯相雖然有新鮮感，但比起佢平時倒奶、谷胸呢啲指定動作失色不少，如果佢打算長期收起性感，相信佢嘅男粉絲心情一定會跌落谷底。撰文：馮仁昭