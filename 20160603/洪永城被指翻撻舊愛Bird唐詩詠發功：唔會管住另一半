自唐詩詠和洪永城（Tony）公開關係，外界對緋聞不絕的洪永城改觀，不過，最近洪永城又出事，被指瞞住詩詠跟舊愛Bird Tse翻撻，令到詩詠嬲爆當街「攤牌」。昨日正印唐詩詠出席上環活動，不斷為洪永城拆彈，又向男友大派定心丸，給予對方百分之百的信任。
「係正常社交」
唐詩詠昨日接受訪問時，話題都是圍繞男友洪永城，她說：「其實好小事，花邊新聞，唔使咁緊張。」被指嬲爆匿埋喊，詩詠說：「我自己唔知，花邊新聞箒，Tony有講過話去飲嘢，呢啲係正常社交，我唔會太過去管住另一半，咁樣會辛苦自己，如果刻意去管住一個男人，關係都唔會長久。」洪永城舊愛Bird Tse在fb貼出跟洪永城合照，加心心emoji又寫上「明天我要嫁給你」，會否覺得對方向你挑戰？詩詠大方說：「我冇睇到呀，可能佢哋朋友自己啲inside joke，我自己唔評論。其實係正常社交，我自己都有男性朋友。」如果是正常社交，詩詠都可以約朋友去街？她說：「如果係嘅話，同另一半講都會尊重，但係我自己選擇冇特別咁做。」
男友洪永城被指花心緋聞多，但是詩詠偏偏投以信任一票，她說：「大家唔使咁多揣測，唔係咁嚴重嘅箒。」有人質疑是不是給予太多空間和自由？她說：「呢個係我嘅方法，成年人知道自己做乜嘢，唔需要特別講，互相尊重。 」
詩詠之後又為日前與男友被影到在銅鑼灣黑面一事解畫，她說：「當時我只係唔笑箒，嗰陣係嚇親同有啲受驚，一時間反應唔切，係美麗嘅誤會。」洪永城被指未能融入其朋友圈？詩詠說：「大家都係緊張我箒，未有機會介紹，我會安排吓！」昨日又有報道指Bird Tse在翻撻新聞曝光後，在Ig貼圖留言說：「I am everything you can't control」，Bird回應周刊報道時說：「我冇睇報道，我了解吓先。」採訪：曹家誠攝影：陳俊強