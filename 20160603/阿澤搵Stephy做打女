杜汶澤演而優則導，繼上次在馬來西亞拍過《開飯嘞！》之後，9月會再開拍一部女版《激戰》式純港片，找來鄧麗欣（Stephy）擔任女主角，務求Stephy在三個月內操至有六嚿腹肌，更可以出戰K-1格鬥。阿澤接受訪問時表示一直以來就想拍功夫片，構思在今年頭落實，他說：「講Stephy參加打K-1格鬥，知你會咁講，唔關啱啱ViuTV套《G-1》事，一早同編劇李敏就構思咗，9月開拍。」他表示希望今次可以拍到實打的效果，不想只靠借位及鏡頭遷就，目前已從泰國及日本兩地找可以打的女演員，他說：「仲借位拍，冇人鍾意睇，所以同Stephy都有共識，會盡量真打。下星期會安排Stephy學空手道，負責教嘅係倉田保昭徒弟。」除倉田保昭會在戲中演Stephy父親外，歐錦棠跟錢小豪會演師傅，教導Stephy出賽，阿澤會專心擔任幕後。採訪：李森