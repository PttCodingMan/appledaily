有幸福家庭的劉錫明，更珍惜現在擁有一切。有指他精於紫微斗數，他表示研究了二十多年，計起來，當年其實有算到自己會有是非，他說：「當年係算到自己嗰幾年有是非，知道94年9月係會有好大變數，一辰沖三戍，估唔到係沖去台灣，唔係柴灣。」
定神心得 
雖然有劫，但劉錫明算到自己一世會行運，在娛圈打滾，是非好少事，相對政治和商界，是非簡單好多。劉錫明安於現狀，樂天知命，全身充滿正能量，但他熱愛這行，永不言休，即使將來囡囡要入行，他亦順其自然。現在互聯網發達，囡囡搜尋到爸爸當年「毒瘤明」新聞，他亦樂於父女分析討論，希望借事件教育囡囡。問到如何練就如此高超的EQ操守，劉錫明分享「三秒心得」，他示範定神深呼吸，佢解釋：「好多時人生決定性就喺呢三秒，要閉氣深呼吸，改變一生，人生好多錯誤就係一時衝動。」