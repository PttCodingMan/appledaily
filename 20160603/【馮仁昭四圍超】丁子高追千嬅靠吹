丁子高日前上咗伍詠薇主持嘅有線節目，丁生大講當年追到老婆楊千嬅經過：「當年我開咗間酒吧，佢嚟參加一個導演嘅派對，之後我哋一齊飲酒。第二日我傳訊息畀佢，仲約出嚟打羽毛球，第一次真正兩個人見面，我哋就咁坐喺度傾咗4個鐘偈。」丁生更笑言千嬅越老越可愛：「佢睇電視成日投入到眼定定、擘大口，我覺得好好笑，好鍾意佢咁可愛。」撰文：馮仁昭