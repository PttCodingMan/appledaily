雷頌德（Mark）最近簽下一名18歲女新人張美儀（Jaymie）為旗下歌手，昨日他帶同這位新人到商台接受訪問及宣傳新歌《化夢》，Mark表示今次簽新歌手由自己全權負責，他說：「今時今日唱片公司未必有太多資源畀你做歌，而我就想Jaymie做好多好多歌，咁就不如自己做啦。」Jaymie說：「𠵱家啱啱成為歌手，感覺好似發夢咁，但知道仲有好多嘢要學。」她表示暫時已製作了三、四首歌，希望最少有十多首作品才考慮推出唱片，Mark說：「雖然𠵱家出碟一定蝕，但都會照出，始終感覺有隻實體碟會好啲。」問到會否參考黎明做限時訂購，Mark說：「點同呀，佢做乜嘢都得㗎啦。」採訪、攝影：曹家誠