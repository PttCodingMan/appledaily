【本報訊】馬屎埔村收地抗爭中，區晞旻（Becky）老是常出現。Becky小時候的生活，不是赤腳走進別人的田中耍樂，就是看動物蠕動，「睇住蝌蚪生啲腳出嚟」。長大後她曾經在中環當白領，朝7晚7、每日出外吃ABC餐、吞下味道欠佳的內地進口食材，市區生活令她無從適應。本想辭職的她，遇上政府新界東北發展計劃諮詢，安身之所變成發展重地，令Becky毅然脫下西裝裙，重返馬屎埔保衞家園。自從恒地取得法庭禁制令以來，Becky全天候死守馬屎埔。在記者與Becky攀談期間，每當村口有陌生人經過，她就會很警惕，眼睛緊盯陌生身影，直到確認並非恒基地產的人來收地，才放鬆下來。她記憶中恒基早在1996年開始收地，自此寧靜和諧的馬屎埔村悄悄起變化，一些地產經紀入村游說老村民小地主賣地，當時無人知曉該批經紀是恒基的艇仔公司，「佢哋講好多不盡不實嘅嘢，話『你仲唔賣啊？遲啲政府嚟收地你仲少錢啊！渣都冇得剩！』」
日漸剛強　「多謝四叔」

這一招相當奏效，馬屎埔村住戶在這20年間，由高𥧌期幾百戶銳減至現時不足百戶。村內偶爾可見坐在屋內外乘涼的老人，但更多人去樓空的廢墟。百戶中有三代務農的中堅分子Becky一家，他們住在村中心，旁邊有幾塊田，區媽媽收割通菜，區爸爸在另一端照料農作物。日照直射，曬得眼睛也睜不開，被尼龍防蟲網罩住的田野夏季高溫可達40℃，在裏面種菜，誰受得了？「做農夫係超級辛苦㗎！你要俾蚊咬，田上面有好多小昆蟲小動物，蛇蟲鼠蟻乜都有」。不過她認為在城市工作一樣有難處，「你喺辦公室有啲人係好麻煩，仲要handle唔同人（事關係），你又冇得郁，對住電腦8個鐘唔知做緊乜，仲要睇你老細口面」。Becky一邊笑，一邊隨意把雙腳晾在紙箱上，「雖然可以嘆冷氣、着靚衫，但返工要用好多錢，食飯搭車買衫，係用錢去換生活」。回首村口挖土機，政府發展步伐從不歇息，那麼抗爭是否徒勞無功？Becky指，曾有人說守護馬屎埔「好難、唔得㗎喎」，不過「做咗未必得，但你唔做坐喺度，咪零囉！」雖然疲倦、不開心、不知所措情緒不時來襲，但她從未因收地勢在必行而放棄抗爭，「我哋做咁多嘢，唔係諗最尾點樣走，而係搵個方法留低」。由從前「鵪鶉、唔識講嘢」，到今天淡定面向公眾，Becky越戰越強，戲言要歸功恒基，「多謝四叔！」■記者袁楚雙