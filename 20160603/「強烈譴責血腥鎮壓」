【他們曾經說過】「容許我首先想講一句，我就係對於昨晚喺北京方面所發生嘅事情，我係表示強烈譴責北京當局血腥鎮壓北京學生群眾。我覺得喺今天中國嚟講，已經同過往有好大唔同，因為喺過往10年裏面，中國已經實行開放政策，所以喺資訊方面比較發達。而且喺北京學生呢次事件，香港傳媒不斷作出詳細報道，所以香港人比較容易去掌握事態發展。而中國當局用咁嘅處理手法，我覺得香港人從一個初期同情嘅態度，一路路走落去，去支持、肯定學生呢次係愛國民主運動，而北京對學生呢個愛國民主運動，係採取咁樣嘅血腥鎮壓措施，呢個真係令到中外震驚。」