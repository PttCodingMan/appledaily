最近獲邀參加演出內地真人騷《全員加速中》嘅阿Sa(蔡卓妍)，昨日有唔少網友喺微博瘋傳，話阿Sa玩呢個躲避獵人過程中，唔小心喺台階上跌落嚟，結果拍攝即刻中斷兼取消探班，工作人員仲送咗阿Sa去醫院。之後有網友貼咗阿Sa受傷嘅相片，睇到阿Sa嘅表情都辛苦，佢對腳都一直曲住，唔少人都留言話好擔心佢嘅情況，直到昨日晚上，阿Sa嘅經理人Mani證實呢件事，仲代阿Sa報平安：「阿Sa參加全民加速節目中，受傷送醫院治理後，照X-Ray骨沒有事，只是韌帶受傷，但暫時行唔到路！」