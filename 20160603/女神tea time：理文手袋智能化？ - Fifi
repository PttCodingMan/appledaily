仲講iPhone概念？家陣係講虛擬實境（VR），可穿戴設備！權威研究機構IDC公佈，首季可穿戴設備出貨增長67%至1,180萬部，期內更有唔少產品減價，同時更多新型設備入市場，特別是服裝和鞋類。前年小妹在矽谷見過，一個靚靚手袋，竟可以叉電，呢個係兩年前嘅科技。聯想控股（3396）旗下基金弘毅投資，最新以4.87億元買入理文手袋（1488）50.03%股權，弘毅將成大股東。每股作價只係1.18元，相當於停牌前收市價折讓20.3%。不過就因低價所以全購通過機會低，咁就可維持上市地位。理文手袋會繼續現有業務，而聯想呢間科技企業入股，你會想像到咩？聯想早前已展示同Intel合作開發嘅智能運動鞋，你覺得佢只會造鞋？聯想有技術，理文做代工手袋多年，工藝唔通會差？兩強相遇，所產生嘅化學作用有好大想像空間。就算唔係開智能手袋呢瓣，退一萬步諗聯想只係買殼，弘毅旗下未上市的股權資產，有視頻平台PPTV、有醫療集團弘和醫療等，任何一樣都有睇頭。Fifi http://www.facebook.com/lovefrystock 本欄逢周五刊出