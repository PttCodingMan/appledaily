李思欣最近為自己有份投資的網上珠寶生意拍攝新一輯廣告相，並找來老公范振鋒客串演出。思欣穿起一套紅色晚裝，笑言是性感極限，她說：「我都有張瞓身演出㗎，老公不嬲唔鍾意我太性感，但都冇理由包到上頂，所以佢今次冇話我。佢係踢完波嚟睇撐吓場，梗係冇收錢啦。」思欣透露新一季的首飾以珍珠做主打，她說﹕「以前我哋淨係做鑽石，𠵱家加插埋珠寶，金珠、黑珠同白珠都有，以前覺得珍珠太成熟，但𠵱家設計會young啲，一粒珍珠會加埋啲鑽石，感覺更適合年輕人。」採訪：嵐山