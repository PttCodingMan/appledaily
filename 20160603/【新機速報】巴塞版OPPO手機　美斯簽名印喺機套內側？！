買得特別版手機當然想要威，尤其是這部OPPO最新公佈的巴塞隆拿特別版F1 Plus旗艦手機，會有齊美斯、尼馬、蘇亞雷斯、恩尼斯達及拿傑迪錫簽名，唔識波都會聽過他們的大名。不過最特別是簽名竟然只印在機套內側，正常情況是睇唔到，這種設計真高招！但話說回來，這部巴塞版F1 Plus機身用色都幾靚，機背用上巴塞藍色背景再加上上下兩條紅色橫線，機身加入巴塞主題介面，並且在機背下方加入18K鍍金巴塞會徽，認真搶眼，當然識得用就唔應該用機套！規格方面就維持5.5吋屏幕（1,080×1,920解像度）、2.0GHz Mediatek MT6755八核處理器、Android Lollipop系統等，6月中開始會在中國、新加坡、印尼等地推出，但價錢就未定！資料來源：OPPO記者：布偉倫