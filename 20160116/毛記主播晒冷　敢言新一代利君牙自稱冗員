利君牙自稱是公司全職冗員，part time做主播的她，一直喜歡做幕前，但卻無料到會在台上面對3,000人說話。「頒獎畀俞琤，Roy（林日曦）同俞琤攬嗰個moment，就係我做司儀，Roy事前同我練習，係用近乎哀求嘅語氣同我講，叫我千祈唔好出錯，好彩之後佢都有讚我。」談到林日曦為人，利君牙明貶暗煲說：「佢好cool，成日唔出聲，唔知諗乜，不過喺分獎禮嗰晚，佢見我跳舞嗰陣得短袖裙，問我仲乜着短袖，唔凍咩？轉頭就有人畀件褸我着！其實佢唔聲唔聲，有好多嘢佢係在心中。」真名：真．Mavis（23歲）毛孩之前身：大學畢業毛孩之育成：毛記年宵攤位幫手，又俾三個老細睇中毛孩之特色：有四分一印度血統，無論側面睇或說話聲調都有幾分似薛凱琪