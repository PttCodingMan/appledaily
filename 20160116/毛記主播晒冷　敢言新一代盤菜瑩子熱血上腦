姓名「唔准講」、芳齡「唔講得」的盤菜瑩子，入毛記源於一刻熱血上腦：「嗰時喺日本，見到HKTV冇得發電視牌照，我隔住個mon見到啲人聲嘶力竭，最後都冇用。香港係自己屋企，覺得隔住咁遠嚟支持好似冇乜用，索性返嚟啦，但返咗嚟一段時間，其實係絕望嘅，因為無論經歷幾多過份嘅事情，香港人都係好善忘。」在分獎禮當晚感觸眼紅紅，盤菜解釋：「初初入嚟覺得改歌詞勁低能，後嚟見到啲人為個騷可以搏盡去燒命，所以覺得好感動。」真名：真．名嘅嘢唔重要（據高登起底組叫Christy）毛孩之前身：任職日資公司毛孩之育成：Send有自己嘜頭CV見工，附加一句：「有圖未必有真相，所以不如見吓我真人！」毛孩之特色：面上有着兩粒純天然酒凹