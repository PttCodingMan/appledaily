擁36E驕人身材的「崔Big瓜」崔碧珈，將首戰渣打馬拉松參加10km賽事，日前到觀塘海濱公園練跑，問擁E cup跑步會否負荷辛苦？她笑說：「真係冇諗過呢樣嘢，戴運動bra承托好緊，所以都OK。」熱愛運動的崔碧珈說：「渣馬係第一次玩，未入行前都想參加，但名額太有限報唔到名，之前試過跑其他馬拉松10km，但對我嚟講有啲吃力，最近搵教練training，希望有好成績。」有否試過備戰受傷？她說：「唔算多，10幾歲時因意外令左腳受傷，盆骨曾經碎過，教練知道好遷就我。」問為甚麼跑馬拉松？她說：「我好鍾意做運動，公司話渣馬有位問我玩唔玩？自知冇能力玩全馬，所以報10km，自己都好期待，如果跑隧道幾過癮，平時車行嘅地方可以跑步。」採訪：皓騫攝影：陳慧安