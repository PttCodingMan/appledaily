愛情投資專家、愛情軍事專家等一大堆銜頭，惟眼前的Dickson望落是非一般毒L，偏偏他在《毛記分獎禮》中，耳測觀眾尖叫聲，肯定是最受歡迎的主播。「假象嚟，喺條街認得我嘅人通常都係男人。」現實中，Dickson無疑是一條媾唔到女的可憐蟲，愛情戰績22戰22負，但他自有一套擇偶條件：「細個諗法膚淺啲，揀對象要有5個條件，第一，樣靚，第二，性格好，第三，有身材，第四，有錢，第五，爸爸媽媽性格好。不過𠵱家30歲人，同埋我演技零、唱歌零、樣貌更加係零，唔會強求，反璞歸真有feel就得，戀愛心態係四個字─心如止水。」真名：真．阮文泰（30歲）毛孩之前身：曾任中學中史教師、馬經版編輯毛孩之育成：Send CV附加一封情信，說自己文筆可以引到女仔笑毛孩之特色：飯蓋頭、一棚哨牙，去廁所都要攬實至愛小莉（假公仔頭）