【黃依情，最愛追新食事，相信美食背後，必有其動人故事。】
新台式果汁店殺入MK 果欄鮮果製沙冰
旺角的台式飲品店有如恒河沙數，總有一間喺左近，但每每也是乜乜奶茶、珍珠乜乜，又或是乜乜果茶，要在當中突圍而出，難！不過最近在旺角發現一間台灣過江龍飲品店「果物憩席」，特別之處在於它招牌上寫着「水果切打飲」。切打其實即Smoothie，店家提倡健康飲食，全部採用來自台灣或油麻地果欄的新鮮生果打成，除果汁外還會吃到啖啖果肉，大部份飲品會加入四款配料，包括愛玉、蘆薈、椰果及黑珍珠，層次感非常豐富。十多款的切打口味也非常特別，如有番茄切打、番茄檸檬多多切打及紅肉火龍果切打等。初次嘗試，還是選一杯較穩陣的愛文芒果檸檬切打吧。店員着我要先拌勻才喝，味道會較好。愛文芒亦非死甜，配上檸檬後帶微酸，屬解渴開胃之選。雖然一杯叫價要38元，但真材實料且足料，值得一試。果物憩席 旺角弼街64號地舖
【黃子卓，總覺得無酒不成宴，有食必有飲，以酒佐食乃人生最大樂趣。】 
觀塘隱秘小炒店　吃不停口北海道海蜇頭

平時收工總會跟朋友去喝兩杯酒，但淨飲口寡寡，少不免要配點佐酒小吃。觀塘這間藏於工廈裏的小炒店，小食一流，最對我胃口。一味北海道花皮，其實即是海蜇頭，比一般海蜇更爽脆，伴以芝麻、麻油、大豆芽，好食得食十碟都不為過。吹水墨魚咀，並非得個吹字，墨魚嘴經椒鹽酥炸後脆卜卜，但內裏鮮嫰多汁，比起一般的串燒墨魚嘴更香口。蜆介鯪魚球也落足料，蜆介並非只得一兩隻，鯪魚球魚味十足、口感彈牙，一啖蜆介一啖鯪魚球，小食就該如此。  新匯聚餐廳小廚觀塘成業街15-17號成運工業大廈1樓1室 
【謝翠玲，喜歡吃熱愛煮，經常出入各類型餐廳廚房，深信吃過最好的才知道怎樣煮得好。】
北角閩南小館　粒粒分明炒蠔餅

雖然不是閩南人，但對這地方的食物卻莫名喜愛，平日便愛在春秧街買閩南的魚丸、肉丸或雞捲等回家煮。這夜住附近的友人跟我去街市不遠的閩港小廚吃飯去，餐廳在這兒近20年，但去了才發現搬後了幾間舖位，店面大了，座位較之前舒適。點了我至愛的蠔餅，上桌時卻跟平日見的蠔餅不一樣，這種閩南做法以番薯粉包住蠔仔加蒜苗同炒，撒了胡椒粉超香口，連不愛啤酒的我也破例主動要來一杯酒去配這至佳下酒菜呢。閩港小廚北角錦屏街25號