江海迦（AGA）今年首次參加渣馬10公里，一年前她仍是零運動女仔，機緣下獲邀參與馬拉松賽事，並開始接受正規訓練，AGA說：「以前只會坐喺電腦前寫歌，最多做gym跑兩公里，從來覺得跑步係好辛苦，冇諗過會愛上同越跑越多。」AGA初時跟大部份女仔一樣有寒住背跑步習慣，經教練指導才矯正過來，兼且強化上半身肌肉，跑步時雙腳不會受太大壓力至受傷。去年初首度於東京涉谷跑街，AGA憶起當時感覺好刺激，回港後參與郵輪碼頭10公里賽，不足半年再到三藩市挑戰半馬，AGA說：「之前姐姐過身令自己好關注健康，情緒好低落時候，跑步真係幫我好多，對身體又好好。」AGA於賽前三日會停止操練，並分享心得小貼士：「我會袋定能量棒同糖，當差唔多跑到水站先食，避免食完喉嚨太甜太乾。」採訪：馬建華攝影：陳志嵐