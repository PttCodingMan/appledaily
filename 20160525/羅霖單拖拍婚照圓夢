美魔女羅霖早前到法國南部為洋酒生意拍攝宣傳相，她穿上性感谷胸婚紗在法國古堡拍照，她接受本報訪問說：「酒莊嘅人好熱情，招待我哋食晏、品酒，食咗成3個幾鐘，好彩當地成9點幾先天黑，所以先趕得切。」已離婚的羅霖被問到再次披上婚紗，有沒有感觸？她說：「以前拍劇同雜誌影相都有披過婚紗，講緊接近十幾二十年冇着過婚紗，今次可以着番好開心。同喺呢個環境好浪漫，我又唔會覺得特別唔開心、感觸，反而係開心嘅，覺得實現咗人生其中一個夢想，我覺得女性唔需要有另一半先影婚紗相，趁住自己仲有一啲衝動，想做就去做。」採訪：唐如