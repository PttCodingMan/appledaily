ViuTV連續劇《瑪嘉烈與大衛系列 綠豆》昨日在西貢樟木頭老人度假中心拍外景，除了主角林保怡、廖碧兒及潘燦良，還請來十多年冇拍電視劇的曾江客串，飾演潘燦良的父親。戴助聽器的曾江精神不俗，雖然右耳只剩一成聽力，但中氣十足，他大讚ViuTV之前找來曾鈺成及梁國雄參與《跟住矛盾去旅行》：「我有留意兩個『唔咬牙』嘅人去旅行，呢個組合去真係服咗佢哋。」問到曾江如被邀請，會否考慮與「唔咬牙」的人去旅行？他說：「反正我呢世人都同人『唔咬牙』，個個咬牙有乜嘢意思？」記者問曾江口中所指「唔咬牙」的人是否四哥謝賢？他說：「唔好講人呀！」問至今有否聯絡？他說：「冇，平時都冇乜聯絡。」問曾江如再獲安排與四哥去旅行會不會去？他說：「我有乜唔肯？」採訪、攝影：卓寶花