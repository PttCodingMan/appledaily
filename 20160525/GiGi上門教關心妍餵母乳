關心妍（Jade）陀B女7個半月，因為懷第一胎比較緊張的關係，所以老公楊長智下了禁令不讓她隨便外出，如沒必要的話，Jade都會安坐家中靜待小公主來臨。這段時間，Jade的好友主動到她府上作客，同為人母的梁詠琪（GiGi）昨日亦去了探望Jade為她打氣，Jade亦將與GiGi的合照放上微博。GiGi昨日接受本報電話訪問說：「恭喜佢！佢狀態好好呀！有叫佢放鬆心情，唔使緊張。同佢分享好多生BB嘅過程，要注意嘅嘢，同埋鼓勵佢餵母乳，有乜唔明隨時可以問我。」準媽媽Jade昨日受訪時指還有不到兩個月囡囡就出世，十分期待，她說：「GiGi嚟探我，好有心，因為我都唔會周圍出街，所以佢嚟探我，又買咗啲嘢畀BB。我問佢攞啲做媽媽要準備嘅心得，因為我冇呢個經驗，GiGi亦係好好嘅媽咪，佢教咗我好多嘢，好開心。」她又大爆愛犬Butter小姐非常喜歡GiGi：「佢依依不捨，出奇地黐GiGi，好多人佢都唔跟，GiGi係靚女，好識揀。」採訪：陳以晴、皓騫