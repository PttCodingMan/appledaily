每次執行李都發現鞋最阻碇，就算唔係潮到要每日着唔同鞋襯衫，但總有時候唔容許你一鞋走天涯，如果咁啱旅途需要去唔同場合，要帶齊唔同款式嘅鞋，會嘥行李篋好多位。
一位英國設計師就為kickstarter設計了一款便攜式分體變身鞋Shooz，將鞋嘅基本結構分拆成鞋面（稱為skin）和鞋底（稱為sole）兩部份，使用拉鏈連接，就可以自行配搭出唔同款式同功能嘅鞋，鞋面同鞋底可以分割，收納容易，可以壓平叠起再放入篋，體積及重量大大減少。Shooz暫時研發了三款鞋底，包括皮鞋、波鞋及休閒鞋，不同顏色款式的鞋面則有26種，選擇幾全面，不過暫時女仔款式都係麻麻哋，比較走實用風格，港女未必啱用喇。記者：盧懿靜、容慧心資料來源：Lonely Planet