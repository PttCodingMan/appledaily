成日都係東京首爾台北，去得多都悶，偶然想試吓去第二啲地方又冇頭緒，或者呢個新旅遊app幫到你。
「Laika Travel」介面用法似足交友app「Tinder」，沿用Tinder首創嘅「swipe」功能，不過就唔係幫你配對旅伴，而係配對啱你心水嘅旅遊景點。安裝及登入後，完全唔需要填寫個人資料，app介面會不斷隨機彈出旅遊相，相片來自多個公共相片分享平台，集結咗唔同人喺世界唔同角落影嘅風景相，可能係南非草原上奔馳嘅野生動物，或者係北歐小鎮寧靜嘅湖泊，用家鍾意張相就向右swipe，無興趣就向左swipe，app系統會根據你喜好而幫你match旅行package或者tours。記者用後感，app提議嘅套票一般都較貴，但如果單純係透過睇相嚟攞靈感，計劃吓下次旅行地點，都不失為一個唔錯嘅工具。記者：盧懿靜資料來源：Laika Travel