雖然法網進行得如火如荼，不過俄羅斯靚女舒拉寶娃（圖）就因為之前藥檢唔合格而停賽，所以唔使去巴黎比賽，但唔代表佢唔忙㗎。最近，29歲嘅舒娃就去咗美國芝加哥，推廣佢嘅糖果品牌Sugarpova最新推出嘅朱古力系列。舒娃都唔知幾落力，又嘟嘴又扮可愛又賣萌，同佢一向cool cool地嘅形象完全唔同！