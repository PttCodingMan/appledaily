伍詠薇（左）同盧覓雪早排為電話程式拍宣傳片，分別同林敏驄及阮兆祥合作，佢哋噚日喺中環出席宣傳活動，伍姑娘話第一次同林敏驄合作，讚對方轉數快：「好好玩，佢無厘頭，把口又尖銳，成日講邊緣三級嘢，經常幫佢兜番。佢話有機會想同我再合作，話我好high。」盧覓雪就反串扮男人，佢話：「同祥仔好熟，好似連體嬰分開生活，30幾年之後再重聚，我就第一次扮男人，不過冇播出。」撰文：馮仁昭