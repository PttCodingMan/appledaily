薛凱琪（Fiona）昨日在灣仔dbc數碼電台宣傳新歌《MISS FIONA》，她特意穿上印有新歌名的衣服現身，Fiona說：「大家留意我微博，到時玩遊戲就有機會得到呢件衞衣，不過最大獎品係一盞有人咁高嘅『F』燈，盞燈同我一齊出過騷。」她表示新歌一出，引起不少迴響，現加印多100隻單曲碟：「其中有啲碟入面有我嘅唇印，真係睇你好唔好彩喇！」Fiona早前穿上性感泳衣拍攝歌曲MV，問到開騷時會否同樣性感？她說：「泳衣外面加件男裝外套性感、定係南灣啲人性感啲？可能大家未見過我性感，其實做騷好容易走光，又或者我着番MV入面另一個洗碗裝。」採訪、攝影：黃曉妍