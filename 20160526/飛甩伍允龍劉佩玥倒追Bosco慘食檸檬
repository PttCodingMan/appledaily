四個女仔三個BAR…當中陳凱琳已升呢做「嘉穎嫂」、陳瀅就同賭王仔何猷亨打得火熱、何雁詩又有個圈外日韓混血男友Wataru，而劉佩玥本來好哋哋同伍允龍拍拖，點知計錯數!現年26歲嘅劉佩玥(Moon)於2013年奪得港姐季軍，早前公開承認同拍拖半年嘅伍允龍分手，有週刊報道指Moon係有計劃地鋪排，先飛甩伍允龍，再轉向追求黃宗澤(Bosco)，可惜被Bosco請食檸檬。劉佩玥去年同伍允龍合作拍劇，主動向受情傷嘅伍允龍噓寒問暖，結果二人一拍即合，但最後因為伍允龍飛去美國拍戲，二人少見面而感情轉淡，最終拍拖半年分手收場。今次劉佩玥喺另一部新劇拍攝中，再近水流台，睇中「獵物」Bosco，所以事先同劇組人員承認已同伍允龍分手釐清關係。據劇組人員透露Moon埋位拍劇時，好多人都睇得出佢對Bosco好唔同，不過Bosco就擺明唔受，就算明知對方有意思，Bosco埋完位就彈開，唔想俾機會對方有任何幻想。Bosco仲試過喺其他人面前話佢做戲唔夠專心，又勸佢睇熟啲劇本，其實係想俾signal佢，等劉佩玥死咗條心，雖然Bosco同楊崢拍拖3個月分手，之後被踢爆同日模Jun發展異地戀，感情生活多姿多采，但Bosco亦唔係求其就手乜都食，被請食檸檬嘅Moon，早前亦冇出席黃宗澤埋單嘅新劇煞科宴，Moon事先