應昌佑噚日到新城宣傳新歌，佢自嘲似新人，又好感激新公司、DJ同朋友咁支持佢，佢仲話：「老婆雖然唔叻表達自己，但都好支持。囝囝𠵱家兩歲幾，未知我身份，我畀張相佢睇，佢話係爸爸，但我拎張智霖張相畀佢睇，佢又話係爸爸。」應昌佑打算追多個女：「隔多陣，唔會刻意，生小朋友責任好大。」外傳偏方男人多食菜就生女，佢即刻話：「我會試吓，食菜又可以減肥。」撰文：馮仁昭