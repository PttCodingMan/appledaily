毛記電視將於5月喺灣仔會展搞台慶，之前有傳媒公開咗毛記搵贊助嘅報價單，噚日揸弗人林日曦喺facebook公告搵到冠名贊助，佢喺電話講：「梗係辛苦搵到啦，如果唔係唔使最後一日先confirm，又要畀人公開報價單，反而同事嬲啲，我唔係好嬲，商業機密、道德呢啲嘢，我自己有就得。」至於台慶有乜睇？林日曦話：「有啲亡命表演囉，有機會喺台上死。因為台慶一定要亡命至得，唔知點解。」撰文：馮仁昭