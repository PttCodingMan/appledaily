【公審鉛凶】【本報訊】鉛水聆訊進行第二天結案陳詞，居民代表律師李柱銘直指水務署拒驗頭浸水，令全港屋邨仍未能釋除鉛慮，質疑是政府高層決定，指他們「唔想聽、唔想睇、唔想問」水質真正情況，形容水務署是永不捉老鼠的貓，令業界無視法例使用含鉛焊料。李指聆訊已到尾聲，但哪條屋邨食水是真正安全仍未有答案，因當局拒驗頭浸水，政務司司長林鄭月娥曾指以公開透明、以人為本和全面徹查的態度調查，但至今一樣都做不到。
「政府高層唔想聽」

李指專家證人曾建議驗頭浸水，政府卻不聽不睬，而房署副署長馮宜萱曾作供指政府跨部門會議討論過驗水方法，質疑政府不想知道真正情況有多壞，「決定嘅可能係跨部門委員會，可能更高層，相信政府最高層有3隻猴子唔想聽、唔想睇、唔想問而作決定」。李形容水務署採取「以為唔會有事」態度監管工程，「冇人理又冇人罰」，而含鉛焊料「平靚正」，「知道隻貓永遠唔會捉老鼠，咁點會唔用？」促政府重驗頭浸水和建立血鉛數據庫。承建商有利建築、分判商明合和已被除牌的水喉匠伍克明，其代表律師李頌然陳詞指業界對食水含鉛風險認知不足，但委員會主席陳慶偉質疑伍早知風險，李指認知不足程度有不同；而有利與三判商永興和恆利合作多年，「唔係見到佢哋用錫條都唔出聲，係信咗咁多年都冇事，事後先知佢哋係唔可信」。他稱非推卸責任，但各方都有責，有利事後補救亦應記一功。■記者鍾雅宜