吳奇隆和劉詩詩大後日喺峇里島舉行婚禮，佢哋兩個為咗婚禮合唱一隻主題曲《手牽手》，噚日MV預告版就喺網上曝光，一對準新人喺MV入面如膠似漆，甜甜蜜蜜，吳奇隆向未婚妻嘟嘴撒嬌，輕撫佢個鼻又抱抱轉圈，新歌歌詞仲冧到爆「大手牽小手 愛要齊步走 緊緊手牽手 幸福多更 多大手牽小手 跟着感覺走 愛就是永遠不放手」頭幾句已經甜到漏，再聽可能毛管戙喎！撰文：馮仁昭