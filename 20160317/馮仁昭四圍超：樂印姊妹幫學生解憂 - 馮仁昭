組合樂印姊妹噚日到商台宣傳早排推出嘅大碟，兩姊妹話下個月會到學校同學生交流，希望帶到正能量畀班學生，妹妹駱胤鳴話：「近日我喺社交平台叫fans有唔開心可以inbox同我傾偈，結果都真係收到好多人inbox，近日DSE考試，有學生好擔憂，我安慰佢哋放鬆啲。」佢仲以過來人身份同學生分享，話自己入大學時都冇乜朋友，大家可以主動啲去認識朋友。撰文：馮仁昭