杜汶澤主演、邱禮濤執導的電影《選老頂》（前名《選老坐》）又再有宣傳片，阿澤在片中解釋為何鍾意拍社團電影：「黑社會電影向來都係我哋香港電影嘅翹楚，黃、賭、毒邊啲題材邊啲過唔到審批，我哋拍邊啲啦。」明顯與內地電檢制度對着幹。的確《選》片內有很多血腥場口，王宗堯更要戴着假陽具招搖地跳下跳下。王宗堯表示戲內洪卓立飾演男同志，有一場浴池戲為方便洪卓立有嘢揸手，所以要戴住這支道具。講到粗口，阿澤就反問：「你要睇番本身個合理性，有乜可能你拍一個黑社會戲係冇粗口？」他還表示黑幫電影好睇的地方，就是睇到人對於權力和慾望的爭鬥，與現今香港政治生態不謀而合。撰文：李森