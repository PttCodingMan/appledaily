歌手王若琪媽咪早前因H1N1甲型流感、肺炎入ICU，之後更中風致右半身郁唔到，目前仍留醫瑪嘉烈醫院，噚日若琪喺社交網留言，話媽咪手上抽血用嘅「豆」甩咗流到一地血，喉嚨嘅造口條管都分離咗，希望可以24小時留喺醫院陪媽咪！王若琪喺電話講：「因為轉番普通病房，見到真係好多加床甚至瞓走廊，護士都好忙，其實我都擔心，當人手不足時真係會少啲機會望到，其實佢哋都唔想。」撰文：馮仁昭