美國女網球手莎蓮娜最近入選美國雜誌《People》嘅靚女名單，雜誌就為佢影咗張着泳衣黑白相，等佢大騷身材。點知唔少粉絲都爆晒粗咁鬧本雜誌，話張相肯定用photoshop大執過，因為「細威」條腰點會咁幼吖？啲粉絲仲話「細威」本身已經夠晒正，執完相簡直係破壞咗佢嘅完美形象。雖然張相PS得幾有技術，但不過「細威」嘅腰圍明顯少咗10吋咁，真係過份咗啲囉。