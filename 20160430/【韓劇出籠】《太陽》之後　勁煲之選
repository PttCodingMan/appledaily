自從神劇《太陽的後裔》本月14日大團圓結局之後，劇迷都不禁高唱「我空虛、我寂寞」，要降呢揀選大台膠劇真的需要很大的勇氣，但要在芸芸韓劇中揀選心頭好亦無從入手。事實上《太陽》之後，韓國各大電視台陸續有多齣勁劇出籠，浪漫喜劇、古裝歷史、翻生復仇以至醫療題材，要乜有乜，最重要是齣齣都製作認真兼煲得落手，加上部份劇集已成為Viu App的囊中物，要隨時隨地煲劇認真易過借火。  撰文：施洛冰
《好運羅曼史》誘處男
下月播出的MBC新劇《好運羅曼史》，有「收視女王」黃靜茵和《請回答1988》的「醜帥」男星柳俊烈坐鎮。人妻黃靜茵婚後首個作品，並再次挑戰瘋瘋癲癲的角色，飾演超級迷信的神婆，盲目聽從算命佬的指示而膽粗粗引誘屬虎的處男大玩一夜情。黃靜茵之前在《她很漂亮》中已經充份表現出她的搞笑本色，今次人妻要誘惑處男估計絕對難不到她。《好運羅曼史》　5月25日首播 【Viu】有得睇勁煲指數：*****（5個*為最高）
《師任堂》愛姐回歸 
「大長今」李英愛回歸之作，並與型男宋承憲合演SBS穿越劇《師任堂》，愛姐在劇中挑戰演技，一人分飾兩角，更要飾演朝鮮歷史人物師任堂，單睇愛姐個人演出已值回票價，再加上宋承憲，自然錦上添花。 《師任堂》　預計9月播勁煲指數：*****
《任意依戀》先拍後播
與《太陽》一樣同屬先拍後播的作品，劇集更具完整性。秀智事隔3年再擔正演電視劇，今次秀智不再做楚楚可憐的角色，為了生活被迫向交惡多年的頂級大明星金宇彬卑躬屈膝，想睇秀智BB點樣被金宇彬糟質，自然不可以錯過。《任意依戀》　7月6日首播【Viu】有得睇勁煲指數：*****
《Goodbye Mr. Black》復仇大戰    
MBC的《Goodbye Mr. Black》開播時對正《太陽》慘被捱打，不過《太陽》播畢後，它憑着緊湊的劇情加上出色的演員，令收視越戰越勇，勁升一倍。鍾愛復仇題材的觀眾必看之選，被好友背叛的李鎮旭死而復生展開復仇大計，與女主角文彩媛因假結婚而擦出愛火。《Goodbye Mr. Black》　播映中【Viu】有得睇勁煲指數：****
《Doctors》師生戀
形象健康的朴信惠在劇中要做監躉，玩埋師生戀已經勁吸引。SBS的《Doctors》講述坐過監的朴信惠發憤圖強成為醫生，金來沅飾演朴信惠的老師，後來二人成為前後輩身份，再發展成情侶的勵志故事。《Doctors》　6月20日首播【Viu】有得睇勁煲指數：**** 
《W》懸疑奇案
MBC的《W》大玩現實和虛幻的懸疑愛情橋段，李鍾碩飾演漫畫《W》的主角，屋企慘遭滅門，但逃過一劫的他卻成為嫌疑人，在他努力為自己洗脫罪名時，竟然與現實世界的韓孝珠相遇，認真曲折離奇。《W》　預計7月播    【Viu】有得睇勁煲指數：****