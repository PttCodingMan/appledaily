太陽娛樂老闆周焯華（洗米華）前日被指看上張致恒（Steven）前度、諸葛紫岐旗下藝人莊端兒（Xenia），理據是兩人在上月在澳門舉行的「亞洲電影大獎」內，洗米華對坐擁35E人間胸器的Xenia非常有興趣，更互相抄牌交換電話，似乎又到有人發功的時候。昨日本報讀者敖小姐透過「爆相爆片」提供洗米華跟Mandy Lieu在倫敦Harrods百貨公司行街買BB衫的照片，敖小姐表示他們大概是前日香港時間下午1時左右現身，她說：「當時童裝部冇乜嘢人，男嘅一身美國潮牌Rick Owens由頭黑到落腳，女嘅着黑色羽絨。Mandy素顏仲染咗一頭金髮，佢哋不斷喺Fendi童裝睇BB女衫。」
睇足個半鐘
敖小姐又表示洗米華與Mandy有講有笑頗恩愛，但就看不到Mandy有否大肚。他們看了一段時間後再分開睇衫，洗米華還溫柔的對Mandy說：「慢慢睇，睇啱就叫我。」而行到有點無聊的洗米華不時把弄店內的擺設，他們逗留了一個半小時後離開。採訪：李森