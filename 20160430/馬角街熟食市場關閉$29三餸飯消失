【本報訊】審計署去年狠批熟食小販市場高空置率後，食環署半年內接連關閉兩個小販市場，位於荃灣馬角街的熟食小販市場今日營業後便會關閉，土地納入賣地表。熟食市場昨日午市爆滿，有顧客指價廉物美「大牌檔」才是打工仔真正需要，「三餸一飯29蚊邊度搵？」
大批工人光顧
荃灣馬角街的熟食小販市場有近40年歷史，昨日午市吸引大批工人光顧，熟客吳小姐指食物乾淨衞生，有時懶得煮飯，索性買3餸飯回家吃更划算。姚女士指一份午餐有魚、咕嚕肉、煎釀豆腐才29元，「自己買餸都買唔到。」她慨嘆平民食堂關閉後，外出用膳太昂貴，只能改為「帶飯」，無法享受熱辣辣的餸菜。侍應Apple昨日最後一天上班，最難忘熟食市場冬天冰凍、夏天酷熱的環境，她笑言顧客特別親切，「啲客食煙講粗口，一對住我哋落order就好斯文，好客氣。」她指工廠區需要有熟食市場，希望政府盡量保留，「工人有嘢食，我哋有工返，係雙贏。」馬角街的熟食小販市場有9檔受影響，大部份收取賠償後結業，老字號「吳章記」會遷至荃灣柴灣角街熟食市場，負責人吳太憶述1978年遷入市場，至今三代經營。她指29蚊三餸是招牌菜，希望做到價廉物美，「呢度打工仔餐餐都要食嘅，我哋維到皮就算囉」。她坦言不捨得小販市場關閉，「再講我就喊」。食環署上月3日向荃灣區議會報告關閉馬角街熟食小販市場，無人提出疑問，議程僅36秒便處理完畢。本港原有11個熟食小販市場，食環署近半年先後關閉大連排道、馬角街熟食小販市場，未來擬關閉汝州街西熟食小販市場，三塊地均會撥入賣地表。工黨立法會議員張超雄指，政府堅拒發出新的小販牌照，空置率自然越來越高，加上熟食市場位處市區，當局一心賣地發展賺錢，「政府冇保留小販政策，係由得佢自然死亡。」■記者潘柏林