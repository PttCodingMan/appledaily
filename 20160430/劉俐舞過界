現年26歲的劉俐（Kibby），離開大台後，最近簽約新公司佐敦薈，計劃組成跳唱組合殺入樂壇，Kibby說：「我自己鍾意唱歌跳舞，曾經學過1年中國舞，𠵱家公司正搵緊合適嘅女仔，我係公司簽嘅第1個藝人，組合會係2至4個女仔組成，身高要同我差唔多。因為係跳唱組合，所以需要啲性感，唔可以太斯文。」Kibby表示，希望覓得不怕艱辛、肯接受刻苦訓練的組員，她說：「希望拍檔以工作為先，唔會遲到、唔怕辛苦，唔會掛住玩走咗去。」Kibby積極鋪排轉型，不過，她除了唱歌，仍會努力嘗試其他拍攝及演戲工作，亦不會錯過演出機會而收起性感。採訪：張俊銘