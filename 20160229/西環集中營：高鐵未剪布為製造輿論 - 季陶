立法會財委會代主席陳鑑林未有如傳聞般，在上周六財委會剪布通過高鐵追加撥款。有泛民中人指，陳未有剪布，只是宣佈下次會議處理議員提出的臨時動議，相信並不是被迫或作讓步，而是按政府背後的真正劇本行事，因為按目前形勢，政府及建制派已可掌握審議大局，並且可製造停工再增加高鐵開支、令泛民拉布面對更大輿論及民意壓力。
增開支令泛民受壓
該泛民直言，運輸及房屋局局長張炳良所說，高鐵撥款的死線是2月底，根本不是真死線，「港鐵主席馬時亨都講，3月先會叫停工，2月底點會係死線？」2月底的死線只是政府用來製造危機，「可以不斷宣傳已過死線，每日要額外畀多幾多億，等你班泛民拉布要受更大民意壓力」。而陳鑑林已宣佈下次會議會處理議員提出的臨時動議；雖泛民提出近600項臨時動議，但以陳早前處理財會手法，「佢（陳）隨時將600項臨時動議cut到得幾十項」，到時財會只能就臨時動議投票，「即係話，政府可以計到大約仲要開幾多個鐘會，可以全部表決、大約開多幾多次會通過，咁個主動權就變咗喺政府度」，所以陳周六不剪布，對政府來說並非太重要。泛民陣營當然不會坐以待斃，「下次3月開會，泛民會先挑戰陳鑑林話進入處理臨時動議決定，因為政府好多嘢未答，泛民議員亦反對，冇理由可以咁決定，至多咪又再佔領主席位！」季陶周一、三、五刊出