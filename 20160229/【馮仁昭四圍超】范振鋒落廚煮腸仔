演藝人協會秘書長余安安及特邀理事范振鋒等人噚日喺九龍城出席千人盆菜宴，安安姐話平時有同朋友一齊做探訪，但通常低調冇人知，嚟緊7月佢又會再做舞台劇，6月左右開始準備，佢話：「雖然放低咗年幾，可能都有啲放低咗，但好快可以上手。」而范振鋒同太太李思欣一齊出席，范振鋒話自己年紀漸長有研究煮嘢食，但太太喺旁邊話：「佢只係整過火腿、腸仔，你煮咗畀邊個食呀？」撰文：馮仁昭