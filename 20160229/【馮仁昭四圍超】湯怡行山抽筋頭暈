湯怡同陳家樂噚日喺大欖郊野公園參與登山善行起步禮，陳家樂因為着背心練跑，搞到病咗只係啱啱好番。湯怡又分享咗一段行山經驗，話有次同張惠雅、男友洪卓立行山時幾乎出事，出發近一小時頭暈兼小腿抽筋，落山時又腳軟，結果超時完成路程。而日前男友生日，湯怡本來想畀對方驚喜，點知被對方識穿，搞到佢好鬼尷尬，最後要洪卓立自己唱生日歌。撰文：馮仁昭