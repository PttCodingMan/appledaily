【本報訊】首次參選的梁天琦在今次補選人氣急升，獲得不少網民和大學生支持，令外界關注他9月會否再戰立法會。梁天琦昨日表示，今次參選成功令更多港人明白何謂本土主義，鼓勵更多年輕人參與政治，但指9月選舉時要有新意義才會考慮出選，並認為今次投票結果，將反映「邊條路係香港嘅政治出路」。梁天琦亦認為，旺角騷亂對今次選情有正面的影響，反映本土派講得出做得到。問到會否擔心被指參與「暴動」被判刑，梁就指「我唔擔心，就算佢定罪我都會上訴」。
指楊岳橋口才好

梁又表示一旦當選，最希望是令高鐵立即停工，但問到會用甚麼方法時，梁天琦多次只說「唔好按個掣就算，要盡自己所能」，未能說出具體做法。談到選舉最難忘的時刻，梁指是上周擺街站時，與一個未決定投票支持楊岳橋還是他的街坊交談，「傾到大家都眼濕濕喺度喊」。被問及哪個對手的表現最理想，梁天琦直指是楊岳橋，「佢係大律師喎，口才咁好，又有辯論技巧，所以佢表現係唔錯」，但強調其政治理念、對香港的願景又是另一回事。■記者林俊謙