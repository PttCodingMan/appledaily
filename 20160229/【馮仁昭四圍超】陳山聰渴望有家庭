陳山聰噚日喺荃灣為耆英舞獅比賽嘅活動擔任評判，原來佢3歲嘅時候拎過筲箕扮老竇舞獅，再由正式拜師學藝到𠵱家，已經有自己嘅獅隊，但主要喺誕辰、節慶先會表演。問到何超雲生日，有冇祝賀對方，佢唔想講仲有冇聯絡：「冇，唔回應。」仲話緣份等天賜，人要向前看，唔好停留同活喺以前，佢話：「我都渴望有自己家庭，但會以工作為先。」撰文：馮仁昭