曼城自從宣佈，下季會由西班牙名帥哥迪奧拿掌帥之後，轉會傳聞就開始滿天飛，話哥迪奧拿會買呢個買嗰個，不過，對於陣中嘅主力，「藍月亮」亦一樣唔會怠慢，據報，藍月亮將會同27歲嘅前鋒阿古路（左三）簽一紙四年新約，一旦簽得成，呢名阿根廷射手就會留隊至2020年夏天，而且仲會加多三萬鎊人工過佢，新約有成25萬鎊（約295萬港元）周薪㖭，果然係富豪球會！