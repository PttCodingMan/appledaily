訪問在香港大學教廣東話語言學的Stephen Matthews 馬詩帆教授，每次都有驚喜。他為了更能賞握廣東話精髓，總是願意挑戰不同的廣東話演出、書籍。「我會睇黃子華嘅棟篤笑，唔係完全明，但係有啲我都識得笑嘅。」回答得很可愛的他自稱外來人，但對於本土文化，他可能比很多香港人更「本土」。他會買高登討論區連載小說輯錄而成的書，其中他強調很喜歡的是薛可正的《男人唔可以窮》。這天記者找來薛可正與馬詩帆教授對談。
邀約薛可正時，他頻說喜出望外。「我覺得自己唔係作家，有普通市民睇已經好開心，原來連教授都睇我嘅書。我周圍話比朋友知我幾叻，真係一個榮幸。」教授認為《男人唔可以窮》能否從網絡紅到出書，還改編成電影，實在值得研究。薛可正說：「網絡啲嘢最貼地氣，一定係用廣東話寫。」小說出版成書，他特意在書展時偷偷觀察有沒有人看自己的書。「有人揭開，見到係廣東話寫，就話『我唔會睇廣東話書』，就放返低。好多人覺得呢啲書，俗啲形容，上唔到大枱。」可是教授持相反意見，堅持廣東話一樣可以寫出文學，笑謂：「見到『的的了了』嘅書我反而唔睇。我唔明白點解大家覺得廣東話可以講但唔可以寫。」對於他一位德國籍同事的經歷，他更加百思不得其解。「我同事坐地鐵睇《小男人周記》，點知被人質問點解唔睇《紅樓夢》，點解睇呢啲書，呢啲唔係中文。」薛可正提到以往不知廣東話歷史源遠流長，到最近多人談及廣東話才知道。「原來唐朝有好多詩都用咗啲廣東話字，例如李白《將進酒》嘅『莫使金樽空對月』，用咗「樽」字，普通話會係瓶。」教授續說：「用廣東話讀詩，好多時時押韻啲，好聽好多嘅。」薛可正認為有電影公司願意改編廣東話小說為電影，認為是一個很大的肯定。「起碼响傳統製作人心目中，呢啲都係入流嘅。」教授也有看過電影，還大讚好看。對於地道香港文化，有時「外來人」還比我們懂得珍惜。記者：葉青霞