周六蘇超早場上演登地打吡，由登地迎戰登地聯。由於兩隊近況與實力均麻麻，但同樣有射手當「弗」，故今役首選1.78倍的入球「大」，而受讓平/半的登地聯下盤亦可博。（球賽編號：星期六3；無綫網絡電視302台今日8:30pm直播）登地聯目前在蘇超以20戰得10分包尾，少尾二的基爾馬諾克10分，實力有幾多，相信大家都心知肚明，而在周六作客登地時，登地聯更有後衞馬克蘭歷被罰停賽，似乎更難看好。不過，幸好登地聯剛簽得日本國腳級門將川島永嗣（圖），而且球隊亦有前鋒比利麥基腳風順，近六場有五場有入波，加上今役是打吡戰，相信有力一戰兼在登地身上取得入球。畢竟，登地今季亦令人失望，球隊在12隊中排第九，而近10仗更只得一勝。不過，與登地聯一樣，登地亦有前鋒卡尼希明斯腳風頗順，近兩場就入了五球，今役必能藉主場之利，射破登地聯大門。至於周六另一場心水蘇超，則是博些路迪迎巴特里小勝開[-1]的「和局」。些路迪近季已無法再於蘇超獨大，近七仗亦只得兩勝，就算人腳與實力均勝巴特里一籌，但巴特里近10仗僅一負，韌力十足，今役未必會大敗。文︰吾中