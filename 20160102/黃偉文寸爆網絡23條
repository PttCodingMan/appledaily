黃偉文獲叱咤填詞人大獎，曾在社交網力撐二次創作無罪的他，昨在台上寸爆政府提出的網絡23條：「啱啱過去一年寫《羅生門》，成個組曲係同一首歌，角色設計、用字來自《耿耿於懷》，嚴格嚟講《羅生門》係二次創作，我改我歌詞，只要我唔告自己，冇人可以告我，但版權法如果通過之後，政府可跳過我自己嚟告我，所以今年我有機會係最後一年嚟，之後無論喺壁屋、小欖，我都堅持我最愛嘅廣東歌詞。」全場鼓掌。雖然商台牌照於今年8月到期，面臨續牌的嚴峻問題，但昨晚DJ亦無懼暗寸特首梁振英：「想知作品點收版稅？如當你撞到CY被迫唱《喜歡你》有冇事？告你啦。」