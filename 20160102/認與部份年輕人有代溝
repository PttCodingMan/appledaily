【本報訊】劉慧卿因堅持用「和平、理性、非暴力、非粗口」方式爭取民主，引致一些激進網民及年輕人不滿。劉慧卿承認可能與部份年輕人有代溝，但指自己幾乎日日都與年輕人會面，「好多中學生、大學生都成日搵我，我哋唔係冇接觸」。劉又指，其個人從政宗旨從來不是要令所有人滿意自己，「因為根本冇可能」，聽取不同意見後，最後都由自己決定，「唔鍾意嗰啲，咪唔鍾意囉」。
不擔心民主黨選情
劉慧卿上月中出席反對網絡23條集會時，被部份網民「柴台」，劉指當日「絕對冇黑口黑面，我好寬容」，當日出席集會是想講覺得需要講的說話，「我會聽不同意見，但我唔係要講晒佢哋想我講嘅嘢」。對於民主黨多名南區區議員前日沒報名參加黨內初選，劉慧卿指尊重黨友決定，又認為現時已報名參加黨內初選的黨友都好優秀，不太擔心影響民主黨立會選情，希望稍後能透過舉辦黨內初選論壇，令公眾更了解年輕黨友的議政能力。■記者林俊謙