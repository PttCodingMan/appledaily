周日(19日)賽事莫雷拉刑滿強勢復出，翻查這位冠軍騎師季內兩次停賽復出首戰，分別勁取五WIN及中三元，可見餓馬後鬥志特別旺盛，加上今期雷神座騎既多且惡，隨時又可以連場數糊，當中以一對列陣本地三級賽之「首飾太陽」及「喜蓮獎星」最值得留意。第8場精英盃1400米的「首飾太陽」上季三戰全勝，已盡顯非凡潛質，今季初繼續交出好表現，並兩度壓倒準馬王「明月千里」，勝出四歲三冠系列頭兩關經典一哩賽及香港經典盃，上仗出爭2000米打吡，臨場離開亮相圈後但進入跑道前，騎師莫雅落馬，表示關注座騎動作，結果陣上果然走樣，首次不入三甲。復課重新做工夫，上月尾及本月初兩度試閘，小休後縮程跑番1400米威力更大，有力捧走精英盃。至於第3場精英碟1800米的「喜蓮獎星」可謂只服莫雷拉，兩次由此子壓陣均贏馬，反而用其他騎師僅獲一席位置，今次重配雷神跑番一戰即勝之田草1800米，可望回復表現。