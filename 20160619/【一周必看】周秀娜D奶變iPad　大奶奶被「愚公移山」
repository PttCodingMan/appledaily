周秀娜近日喺馬爾代夫度假、日日同陽光玩遊戲，又貼相貼片晒美食，除咗流口水，都只係可以繼續流口水。日前娜姐再度出招，晒比堅尼照，有別於以往嘅水着夾事業線，佢着住件幼帶螢光黃色嘅比堅尼，攤喺張沙灘椅上享受日光浴，但係，平日高聳嘅娜姐咪咪，昨日變得平坦咗呀！不過咁，積極瘦身嘅娜姐，連個肚都平埋，又現腹肌，咁咪咪當然不能倖免……，如果人瘦胸唔瘦，咁咪好唔正常？但係有件事真心唔明，娜姐另外upload咗一張着背心睇日落嘅相，而相中嘅佢，幾乎係iPad胸！到底，女性嘅咪咪可以有幾多種變化呢？到底係邊位愚公將山丘移走呢？請娜姐為我哋解答吓好嗎？