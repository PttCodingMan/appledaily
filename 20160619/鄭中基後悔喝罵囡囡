今日父親節，鄭中基稱已預先收到5歲囡囡梓喬（Emma）禮物，一條用卡紙製的領帶，中基說：「係學校教佢做嘅，用張卡紙畫完用條橡巾縛住，佢仲要我戴住。囝囝子謙（Evan）得18個月，係第一年同我過父親節。」在場的太太余思敏就證實囝囝其實只有15個月大，中基如夢初醒說：「係咩？舊年2月，係喎15個月喎。」今日父親節，中基上午要開工，晚上則三代同堂與中基父親鄭東漢一起吃飯。
做住家男人
在教養小孩過程中，有一件事令中基後悔到現在，就是有趟大聲喝囡囡Emma，他說：「有次囡囡掛住睇電視，個個叫佢都唔應，我好嬲走去閂電視跟住大聲鬧Emma。」中基很後悔：「因為我鬧過佢，𠵱家我大聲啲佢都驚，後來發覺佢做一件事時真係好專心，當然有時佢係專登唔應。」最後他跟太太想了個辦法對付囡囡，以其人之道，還治其人之身，女兒叫他們時扮看雜誌沒有理睬，最後Emma喊着說：「對唔住呀，我知道唔啱嘞，唔好唔睬我啦。」中基透露生活習慣亦完全變成住家男人，他說：「𠵱家啲人打嚟話出去飲嘢，我都話唔好嘞。以前夜夜笙歌，𠵱家見到佢哋喺屋企跑嚟跑去仲開心。」撰文：何永寧場地提供：day off服裝提供：MSGM