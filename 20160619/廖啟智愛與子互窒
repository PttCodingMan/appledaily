廖啟智早前拍攝了微電影《愛在當下─父子篇》，有幕講兒子在比賽中想起自己，令智叔最印象深刻：「個仔心中永遠都有爸爸，我鍾意呀。」作為父親都望孩子講「我愛你」，但卻難於啟齒，作為兩子之父，大仔文哲已22歲，細仔文信亦都18歲，智叔自然明白當中道理：「我都想佢哋講㗎，但做完嘢返屋企，佢哋好大聲『喂！返嚟嘞』，或者一聲『hello』，已經好開心。」智叔覺得親子是互相溝通，就算互窒都是親子表現，智叔說：「試過有次囝囝為咗件事喺度呻，我同佢講『使唔使咁勞嘈呀』，佢話『你平時都係咁啦』，我諗又係喎，我哋亦父亦友，邊個做錯都要講Sorry。」撰文：何永寧