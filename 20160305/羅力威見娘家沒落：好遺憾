曾經為亞視創造神話的羅力威，昨日在九龍灣出席活動，被問到亞視目前的情況，他說：「好耐冇人問我關於亞視嘅問題，其實當年參加完比賽（《亞洲星光大道》）之後，一直見亞視走下坡同退步，都有啲遺憾。我出身於呢個電視台，𠵱家冇咗，我覺得好遺憾，喺呢個情況落井下石同批評都係唔好，只係希望喺裏面做嘢啲同事大家好。」林建明（大姐明）日前轟政府沒有保護傳媒界，羅力威坦言不懂回答這問題，不過再問會否為當日沒有發牌給港視而可惜？他說：「好多人覺得好可惜，我亦都係其中一個 ，雖然我本身冇乜點拍劇，但係作為一個有劇拍嘅人，都希望可以多啲工作， 作為觀眾都希望可以有多啲劇欣賞，有多啲平台畀香港去發展。」至於林欣彤亦為亞視感可惜，她說：「我由細睇到大，好多謝佢能夠陪我成長。」採訪、攝影：張俊銘