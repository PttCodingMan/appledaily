【形象鮮明】一田百貨行政總裁莊偉忠以敢言見稱，其風趣形象及有別於一般「腦細」（老闆）的管理哲學，曾講過一句「打工係我副業，我正職係做人」，為人津津樂道，更獲得一眾下屬高度評價。他亦是少數站在員工一方的私人企業高層，深得網民及年輕消費者歡迎。
上班首日即取消例會
2007年，莊偉忠獲新地（016）郭炳聯挖角，加入一田擔任行政總裁一職，上班首天即宣佈取消每日的例行早會，得到全場同事歡呼。他憑藉「唔開無謂會」、「唔捽數」，強調誠懇互信的管營理念，奠定其「良心CEO」地位。莊偉忠受訪時曾說過，一間企業的致勝關鍵，並非鬥銀彈、鬥捽數，要放權予下屬自由發展，「做老細就係要發揮下屬所長，而唔係妄想可以控制晒所有嘢，以顯示自己幾咁英明神武，帶領所有人出紅海！」莊偉忠上任後不久，即拍板取消超市百貨行業的「行規」，不再收取上架費，更將找數期由兩、三個月壓縮至一個月，全因一個信念「唔可以以大欺小」。一田強調主攻本地客市場，明言「唔刻意做內地客生意」，因此，即使近年零售市道轉差，正當「食盡」內地自由行政策大商戶「嗌晒救命」，一田銷售表現仍遠遠跑贏同行，如今年1月份本地零售銷售按年倒退6.5%，並續看淡2月表現，但一田同期整體銷售按年升5.4%。