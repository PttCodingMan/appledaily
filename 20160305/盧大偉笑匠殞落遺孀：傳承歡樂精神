「歡樂今宵，再會！各位觀眾，晚安！」昔日唱過無數次《晚安歌》的爛gag鼻祖盧大偉（盧David），終於要跟大家道別。去年飽受癌魔折磨的他，昨早因癌病逝，享年71歲。與盧David相伴逾15載的盧太Quiency，昨懷着傷痛謂不捨丈夫離去，但坦言：「我再咁樣沉落去唔係我老公想見到嘅事。」並承諾會繼續經營丈夫生前創辦的教室，將正能量和歡樂傳揚開去。
不懂廣東話的「香港人」，不會體會盧大偉爛gag趣味。70年代開始在《歡樂今宵》搞爛gag帶給觀眾歡樂的盧David，去年2月因患癌致體重急跌，近日傳出病情反覆，要入院接受治療。一直堅強與病魔搏鬥的他，前晚病情急轉直下，情況危殆，醫護人員要為他注射嗎啡針止痛，並一度傳出彌留消息，不少好友紛紛趕到醫院探望，直至昨晨6時，盧David血壓急跌，最終不敵病魔折磨與世長辭，享年71歲。盧大偉與太太Quiency結婚逾15載，盧太一直貼身照顧丈夫，昨日她與好友丁羽、無綫前高層何麗全、ViuTV高層金廣誠及姨甥Jeff等親友，陪伴在側送盧David最後一程。昨早約10時，戴上口罩的盧太在眾親友陪同下在醫院會見傳媒，她懷着傷痛說：「David今朝早上6點49分返咗天家，其實佢自己一直都有盼望，冇放棄過，直至噚日傍晚有少少變化。」問是否打嗎啡針止痛？盧太說：「噚晚有打好微量，我一直有陪住佢，係有啲攰，有痰嗰種辛苦，希望大家focus喺David喺香港畀咗好多正面同歡樂大家，乜嘢病就唔回應，總之唔係傳聞中嘅腸癌。」
在不同的空間合作
盧太表示丈夫生前創辦的教室，她決心繼續經營，並希望發揚丈夫積極正面精神，她說：「期望香港可以和諧同開心，身邊人開心，佢有個教室會繼續做將呢個精神發揚出去。一直係我陪佢一齊搞，自然都係我繼續營運。」為照顧丈夫，盧太坦言自己瘦了20、30磅，又多次強調不捨丈夫離開：「我夠膽講我係好唔捨得David，David都好唔捨得我。但係我哋只係喺唔同嘅空間做唔同嘅嘢，我要更投人去做一啲David喜歡做嘅嘢。David有個同學會，3月13號有個關懷社區嘅行動，如果大家支持社會正能量可以嚟參加。我再咁樣沉落去，唔係我老公想見到嘅事，我都要同自己講，要分工合作。佢就上咗天家嘆世界，我就喺地下執行佢要做嘅嘢。」有關出殯事宜，盧太稍後會與盧David有好友及演藝人協會商議。
「佢天生係一個藝人」
之後盧太偕親友到柴灣酒樓午膳，問心情是否平復？她苦笑說：「如果我話畀你聽我呢一刻係完全平復嘅，即係我唔愛呢個男人。」問盧David可有遺言﹖盧太說：「我哋一路有溝通，唔係last minute先問，我哋咁多年婚姻，相處都知道有乜係想我做。佢天生係一個藝人，入到片場就好似蝴蝶飛舞嘅心情，佢呢幾年生命入面最重要係學生同埋教室，最緊要將正面同和諧嘅心宣揚開去。」問盧David移民外國的胞兄蕭亮會否返港送別時，盧太表示未知。說罷盧太在另一姪兒陪同下到杏花邨海旁公園坐下休息，說希望散步唞氣，她在海旁沉思了近一小時離開，並主動向傳媒解釋說：「頭先嗰度係我同David成日去嘅地方。」盡現思念丈夫之情，之後盧太折返醫院為亡夫辦手續後離開。採訪：盧妹攝影：陳慧安、畢紹基、潘冠恩