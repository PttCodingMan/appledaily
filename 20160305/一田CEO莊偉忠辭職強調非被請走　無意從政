【本報訊】一田百貨「總舵手」、形象鮮明的行政總裁莊偉忠，昨證實辭職，5月初離任。莊偉忠接受本報電話訪問強調，離職想法已醞釀長時間，並非「被請走」，「你見我談笑風生，似唔似畀人逼走」。他相信一田可保持現有風格發展，個人而言無意從政。記者：鄭柏齡
莊偉忠表示，在一田工作超過八年，與同事感情深厚，離職決定非短時間作出，「響facebook講咗無數次唔撈，一路追求安排（離開），終於有呢一日」；他特意提到太太，獲其指示「可以退休，但唔可以唔做嘢」，故離開一田後會思考下一步，「將來用另一種形式貢獻社會，又可維持穩定收入」。
新地極力挽留不果
一田公司市務部總經理謝素嫻透露，莊偉忠月前遞交辭職信後，母公司新地（016）曾極力挽留，但不果。現時，集團正物色行政總裁繼任人選，其中，新地非地產業務組合部策劃及營運總監黃思麗，獲調任一田百貨副行政總裁，暫管日常營運。前日如常出席傳媒飯局的莊偉忠，席間表示有意在2017年，一口氣在港九新界各開三間分店，惟一日後即宣佈辭職，令人感到愕然。莊偉忠指，一田擴充計劃不變，但三間分店具體發展仍需時籌備；有網民擔心他「被辭職」，揚言罷買，莊偉忠希望網民只是意氣用事，「前線同事專業投入，服務一流」，又指一田已建立獨特風格，不會輕易改變。2007年底獲新地主席郭炳聯邀請，擔任一田前身西田百貨常務董事的莊偉忠，上任逾八年，帶領一田規模由一間增至七間；公司主攻本地客人，雖然零售市道自前年回落，但生意往往「跑贏大市」。去年全港零售總額跌3.7%，一田逆市增長8.7%；今年首兩個月業界一片愁雲慘霧之際，一田收入仍增長半成。
高興改變商家形象
不少網民對莊偉忠離任感到可惜，紛紛在其個人facebook專頁上留言，部份呼籲其從政。但莊偉忠強調去意已決，感謝同事及網民信任，他坦言上任前「冇諗過做到咁嘅成績」，更高興是「改變咗香港人對銅臭味十足商家人形象，原來商人都可以講政治，講社會事件」。不過，他表示自己無意從政，辭職後會花更多時間陪伴家人。向來敢言的莊偉忠，經常與本港商業社會「主旋律」唱反調，於facebook專頁上獲得近四萬名網民追隨。早於1998年，他與友人創辦安信信貸，其後以近10億元賣盤予渣打銀行（2888）。