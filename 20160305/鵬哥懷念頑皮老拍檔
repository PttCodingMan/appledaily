一代笑匠盧大偉昨晨病逝，當年他在《歡樂今宵》大放笑彈，一班昔日EYT的同事對他的離開均感惋惜。盧海鵬表示老友一個個離去，他欷歔說：「做EYT佢又要搞笑，又要着私伙衫，一有『依郁』就走咗出鏡，驚人整污糟佢啲衫。佢又要撩起上嚟啲趣劇（搗蛋），都係好頑皮嘅。」另外阿燦廖偉雄與盧David當年於EYT經歷過不少美好難忘時光，身在內地的阿燦透過微信回應：「David其實喺EYT用一啲唔同對白、唔同事物嚟將佢改成gag嘅人，應該佢係砌字句笑話嘅鼻祖。哎，真係冇說話好講，只有祝福David一路好走，亦希望盧太節哀順變。」同是基督徒的鄧英敏則透過WhatsApp悼念：「我們痛失了一位好朋友，全港失去了一個開心果。釋勞歸主。」而朱慧珊則傷感說：「真係好難過，以前每次後台等入廠佢都必搞gag，其中一個我好記得『你知唔知乜嘢係阿姐好忙？』係『明荃實忙』，呢個gag我係好記得。」