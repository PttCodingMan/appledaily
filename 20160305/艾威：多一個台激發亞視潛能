亞視終於來到終結時，當年政府以「一籃子」因素拒絕發牌給王維基旗下的港視，聲稱若有多一間電視台獲發牌，會將另一間電視台推向絕路。身為港視前藝人的艾威，對政府這個理由當初曾贈予3個字：「攞嚟講」，他直言如今變成7個字：「證明真係攞嚟講。」艾威說：「其實當初開多一個電視台，未必會令到另一間電視台會執，反而有機會激發佢哋嘅潛能，你睇港視當初話開台，無綫都即刻變陣，所以你哋應該要問番當初發表呢個理論嘅人，問吓佢仲有咩要補充。」同樣是昔日港視藝人的王宗堯亦表示：「其實當時政府只係用一個理由去搪塞大家，但明顯係唔成立嘅，如果一個電視台有實力，係唔存在𠝹票成份，所以大家會慢慢發覺有好多嘢其實好荒謬。冇咗一個電視台，最大損失始終係一班觀眾。」採訪：王梓嫚