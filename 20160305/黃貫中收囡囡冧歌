黃貫中昨日在商台宣傳新歌《我有分數》兼在下月份舉行的音樂會，問到時會否帶囡囡黃鶯睇騷？他說：「應該都會，佢未睇過爸爸表演，以前老婆帶佢上studio搵我，即場玩咗首The Beatles嘅《Love Me do》，佢聽到呆咗。」提到囡囡，黃貫中不禁流露一副慈父相，他說：「身邊好多朋友都會作歌畀自己啲仔女，但係我就一路都未作。正當我好內疚嘅時候，竟然聽到囡囡話作咗首歌畀我，首歌叫《士多啤梨》，成首歌得一句，不停唱士多啤梨，但就係全世界最好聽嘅歌。」採訪、攝影：曹家誠