台灣組合S.H.E.成員Selina ，於10年10月在上海拍劇意外燒傷，當時張承中對佢不離不棄，被公認為好好先生，大家都祝福呢對金童玉女，佢哋睇嚟好似好幸福咁生活。不過，Selina昨晚突然喺facebook宣佈同老公張承中離婚消息，疑似係有導火線，被指喺舊年3月，張承中喺台灣被影到同索女、男性朋友，一齊唱K。 當時同辣妹唱KTV一事，有損張承中嘅好好先生形象，張承中之後都澄清「我非聖人，跟大家一樣會吃飯喝酒唱歌」，喺事件被爆出之後，Selina以行動支持老公。幾日後，被影到Selina同老公手拖手晒恩愛，似乎有啲「此地無銀」。但只係事隔一年，Selina就宣佈同張承中分開，唔通當時佢地嘅婚姻，其實已亮起紅燈？！張承中帶索女唱K，可能只係其中一個導火線啩！