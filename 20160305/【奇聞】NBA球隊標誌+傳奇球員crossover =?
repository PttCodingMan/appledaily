無論係英、西甲定NBA，一支球隊總會有一個隊徽，Logo往往要用一段長時間，所以設計往往要經過深思熟慮。不過有無諗過如果將球會標誌，crossover球隊傳奇球員，兩者合二為一會有咩效果？最近有位外國網友David Rappoccio，就襯上月中舉行嘅NBA明星賽熱潮，將目前30支NBA球隊嘅Logo「推倒重來」重新設計，例如將卡達經典入樽動作放入多倫多速龍個標誌，而今季人氣最強嘅「咖哩仔」史堤芬居里、「波神」米高佐敦、「大帝」勒邦占士等等明星級同經典球星，全部自然都成為今次corssover。仔細望真啲，呢堆二次創作嘅「隊徽」睇落又無咩違和感喎，某程度上都反映個位球星對個支球隊黎講實在太深入民心啦。記者：余瑋資料來源： http://uproxx.com/dimemag/nba-logos-as-all-stars/ 