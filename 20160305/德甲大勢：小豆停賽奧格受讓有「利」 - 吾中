利華古遜於聯賽三連敗，周六德甲作客奧格斯堡時，更有前鋒「小豆」查維亞靴南迪斯停賽，因此要讓平/半實在凶險，寧博奧格斯堡下盤。利華今季雖以入前四踢歐聯為目標，但近況麻麻，連續三場聯賽落敗，目前已跌至第七位，球員士氣難免低沉。在周六訪奧格斯堡時，球隊不單缺傑斯寧、奇雲甘保爾及拿斯賓達等球員，連首席射手「小豆」亦被罰停賽，攻力必受影響。奧格斯堡雖然歇冬後聯賽僅一勝，但主場有韌力，有望成功搶分。
慕遜加柏下盤「禾」味
至於周六另一場心水德甲，則是慕遜加柏作客禾夫斯堡起碼可保不敗，開出受讓平/半的下盤。禾堡雖然上仗大勝，但要留意對手只是包尾的漢諾威，而球隊前中後三線仍然傷兵滿營，今役未必讓得起慕遜加柏。慕軍上仗同樣大勝，以4:0挫史特加，而前鋒拉菲爾基達奴腳風順，就算作客仍有力一戰。文：吾中