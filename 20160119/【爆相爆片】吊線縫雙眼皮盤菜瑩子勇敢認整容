毛記Like后盤菜瑩子，早前做訪問點都唔肯講真名同芳齡，不過就有高登仔曾經起底指她曾Cosplay唱日本動漫歌。真名雖未起到，但有人大爆她曾經割雙眼皮和隆鼻整容。日前本報讀者透過「爆相爆片」，爆出三張盤菜兩年前的照片，分別在餐廳和港鐵入面與朋友影的合照。相中笑容燦爛的盤菜，招牌酒粒沒走樣，不過雙眼屬單眼皮矇豬眼，比現在明顯細一半。本報昨日致電盤菜本人，她竟然爽快直認雙眼曾做過吊線手術，她說：「我兩年前做嘅，整得靚唔靚呀？以前靚啲定𠵱家靚啲？其實我覺得𠵱家都仲係好細。」盤菜表示由於吊線並非永久維持到雙眼皮，所以隔一段時間又要去整過，她說：「做手術嗰陣，醫生會先喺眼側面打麻醉藥，然後翻起眼皮，再縫幾針就搞掂！成個手術真係嚇親你，5分鐘搞掂！吊線只可以keep幾年，總之唔靚就再整。至於手術費用同喺邊度做就唔講啦，總之平過香港好多啦！不過話我隆過鼻，我就肯定冇囉，因為以前睇電視，話整過鼻嘅人，大力扭個鼻會歪。」
「我都係為咗靚」
做完手術，盤菜指最方便是化妝慳了不少時間，她說：「以前化妝要化個幾鐘，𠵱家15分鐘就可以出門口，講真，冇得驚人講乜，自己整得，預咗啦，不過我都係為咗靚咋嘛，又冇打家劫舍！」問到是否男友要求要整雙眼皮，盤菜即甚大反應說：「吓！男朋友可以左右到我咩？咁就死啦！吓吓問男朋友意見，我整係為自己嘅！」採訪：王梓嫚