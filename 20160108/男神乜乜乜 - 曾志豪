港女最近心情很差，又被傳媒貼上不同的標籤，「拜金、現實、勢利」。奇怪，拜金為甚麼有罪？傳媒不是經常強調某某女人嫁得好，因為手上戴了幾多卡鑽戒，又擺了幾多個億的婚禮嗎？如果有女星嫁了個安貧道樂，有理想無收入的男人，傳媒不會稱讚這個女人「識貨」，只會嘲笑「貼大床」，男人自然是「軟飯王」。神又係你鬼又係你，女人選擇有錢人是「勢利港女」，選擇窮小子便是「貼仔養小白臉」。男人覺得女人只會睇靚仔揀有錢仔，於是覺得「這些機會不是我的」；但問題是，一個男人又無錢又無樣，並不等於他一定有才華有內涵囉。我們總會催眠自己，我無女朋友，純粹因為我唔係富二代我唔係小鮮肉，港女真Cheap；卻很少男人會反躬自問：我真係有不為人知的才華？為甚麼女人一定要挑選你，否則便是「港女勢利」？為何港女一定要含淚投你票？港女另一個罪名是「現實」，但「現實」如果有罪，那麼「堅離地」難道是讚美？你又有多麼的「超現實」呢？你打工不求財只求興趣嗎？志願是保護非洲野生動物？勢利這個罪名更好笑，其實沒有幾個人不是勢利跟紅頂白。坤哥未爆紅之前，如果你去到婚宴見到他是表演嘉賓，你會走去合照集郵嗎？王宗堯未做男神之前，如果有商品找他代言，你會駐足觀看嗎？如果「男神」的類型可以再分得仔細一點，游學修其實不一定敗給劉鳴煒。台灣有2015男神選舉，當中分為「完美男神」，當然是賣樣；也有「魅力才神」，專為「我很醜但我很有才華」的男人而設，譬如台灣綜藝天王吳宗憲。也有「治療系暖男」，專為細心懂得照顧女人的男士而設。男神不止一種，同志毋須灰心。