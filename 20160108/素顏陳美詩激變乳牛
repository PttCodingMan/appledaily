【中環】陳美詩（Macy）同孫耀威拍拖後，處於半退休狀態，好少出席公開場合。前日晏晝4點幾，Macy着住件半邊黑白半邊藍黑嘅乳牛衫現身中環擺花街，但就唔見男友孫耀威同行。曾經被指變臉嘅Macy前日出街冇乜化妝，但反而順眼咗，佢着住對4吋高踭鞋，落長石梯依然步履輕盈，一邊聽住電話一邊行落德輔道中恒生銀行。Macy先到銀行櫃員機入票，但搞咗成10分鐘都入唔到張票，最後選擇上銀行排隊，足足排咗半個鐘，等到銀行閂門先離開。採訪、攝影：羅德光、黃曉程