【銅鑼灣】傅穎（Theresa）返內地拍劇後甚少喺香港，不過本報前日喺銅鑼灣發現佢嘅蹤影，當時佢啱啱同一位女性友人揮手道別，之後就一個人落咗日本百貨公司樓下嘅超級市場買嘢食。當晚7點幾，超市人流都唔少，所以Theresa一入超市第一時間戴番口罩，但估唔到都有人認到佢，有個女仔仲好似好興奮咁大聲講：「哎吔，我見到傅穎呀！」Theresa聽到都即刻同對方打招呼，之後就去揀生果同乳酪，見到攤檔推介牛奶，仲走埋去試飲完先扑槌買！採訪、攝影：梁繼光