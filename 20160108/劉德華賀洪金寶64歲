「大哥大」洪金寶昨日在北京出席自導自演新片《我的特工爺爺》發佈會，有份參演的劉德華、元華和元彪等人亦有現身支持。 湊巧昨日是大哥大的64歲生日，所以一眾演員向他祝壽，大哥大更索性將所有禮物孭上身，後輩李連杰、胡軍、張晉亦特別錄了短片向大哥大祝壽。另外，大哥大在台上和華仔互笠高帽，大哥大說：「香港有句話係『睇住你大，睇住你壞』，但華仔唔係咁，佢𠵱家喺電影上做得好出色，今次我係將最好嘅打戲畀咗佢。」華仔亦說：「如果喺片場有爭執，一定係我聽佢嘅，我覺得打戲唔夠，係我打得唔夠，下次我練好咗要再嚟。」撰文：唐琛悠