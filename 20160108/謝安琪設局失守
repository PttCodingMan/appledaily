麥浚龍（Juno）及謝安琪（Kay）前晚於港台頒獎禮上憑《羅生門》奪得十大金曲獎及全球華人至尊金曲獎，其後穿透視裙的Kay到後台拍照，可惜落樓梯時不慎走光，她受訪時解釋只是打底褲：「你哋中計啦，哈哈。」至於早前傳有孕，前晚又再肚凸凸，Kay直言：「真係肥咗，唔係有BB，大家都知我4月開演唱會，點會無啦啦羅生子呢？」另外，有指Kay個唱後放10個月長假，她坦承會休息，不排除會計劃生B，但強調不是因懷孕而放假。Kay又表示要相約Juno 10年後再合作，Juno說：「我貪心啲，唔想只係10年後，都有諗緊再合作。」至於奪得金針獎的鍾鎮濤（阿B），由好友校長譚詠麟頒獎，阿B笑謂大家是同輩：「唱咗歌40幾年有咁嘅成績，不過就遲咗少少。」阿B大讚鍾幗表現好定，反而自己手出汗。會否把兩個女兒鍾幗和鍾懿組成女子組合？他笑言：「都好喎，有望做搖錢樹。」採訪：盧妹、王連連攝影：陳順禎、葉君海