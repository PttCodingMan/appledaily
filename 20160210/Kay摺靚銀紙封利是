已為人妻兼人母的謝安琪（Kay），每逢農曆新年必定忙個不停，由於工作忙碌，團年飯要預早至少一個月約：「我同張繼聰都忙，有時好內疚，要老人家就我哋。」她又說：「我係好傳統嘅女人，年廿八洗邋遢、換新衫嗰啲我一定做到足。以前仲會整糕，阿公（蘇永康）年年都等我啲糕，不過𠵱家唔整咁多，唔想浪費。」Kay最愛的新年活動是包利是，她笑指自己強迫症：「我見到枱面全部紅色擺得好靚咁就開心，然後一定要摺得好整齊先可以入利是。」兒子張瞻亦會幫忙包利是，同樣會摺得整整齊齊，還比Kay細心：「佢會數埋銀紙啲號碼，佢發現原來啲靚號碼會俾人抽起，初時我仲驚佢入錯，一陣畀咗吉封人就弊啦。」採訪：盧妹