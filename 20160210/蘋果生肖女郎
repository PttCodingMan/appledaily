第三輯十二生肖女郎由肖龍、蛇、馬、羊的四位美女向《蘋果》讀者拜年，去年推出噴血寫真的小龍女羅霖，新年繼續性感惹火，一向樂觀的她對於生肖運程自言不會太上心，她說：「其實好多嘢都係掌握喺自己手，如果唔努力，運程書點講都冇用，相反唔好嘅就更加要努力，出嚟效果唔好都無悔。」馬女黃芷晴今年驛馬星動，適宜多外出走走，去年跟拍拖4年男友分手，情傷已過，芷晴準備再重新出發，她說：「我ready，都要等緣份到慢慢唔急，好彩阿爸阿媽又冇問我，擇偶條件？頂得順我，講笑咋！有禮貌，有愛心，加分㗎！最好鍾意屋企人，我屋企人鍾意佢，有冇錢冇所謂，可以一齊捱，我可以食麥當勞㗎！」
關心妍開心迎猴B
人妻關心妍將於猴年生馬騮B：「終於等到一個生肖係成家人都冇，我諗注定係今年啦，哈哈，我同老公都好靜，有蹦蹦跳馬騮會活潑啲，不過我應該畀人蝦死，因為我屬羊最腍善。」肖羊今年有財來財去之象，關心妍笑說：「今年唔投資，羊年冇蝕好感恩，賺到6位數擺喺慈善基金幫香港學生去外國讀書。」肖蛇的林芊妤（Coffee）前年因禍得福，因為「廁格gathering」工作卻接踵而來。不過，新一年Coffee仍表示希望賺多點錢：「因為要幫屋企供樓，所以希望搵多啲，今年會再讀書增值自己。」今年26歲的Coffee，自爆有相士曾指她26至31歲會有結婚機會，自言仍是單身的她表示有對象的話不排除閃婚兼生B。
【龍】精虎猛：羅霖
【財運】上半年有機會賺一筆，但下半年就要守吓【感情】有機會結識好多異性，但真正姻緣可能年尾出現【健康】沒有大礙，主要注意飲食就可以【事業】勤力上進必定有回報，開創事業都有機會得到可觀收益，適合多元化發展記者：小米攝影：林德雄化妝：Peggy Tsui髮型：Jay Cheung場地提供：habitat
【馬】到功成：黃芷晴
【財運】正財尚可，橫財真的不宜沾手，有失財機會【感情】上半年進展不錯，可多參與喜慶事沖喜【健康】精神體力或有不足，要注意飲食【事業】工作較忙碌，自僱人士會多勞多得，打工仔都可能有特別花紅記者：楊潔雯攝影：林德雄化妝及髮型：moe Lo服裝提供：ZALORA
【蛇】舞吉祥：Coffee
【財運】多勞多得，起落較大，要小心年中有機會破財【感情】蛇仔小心勿流連煙花地，可能有第三者出現【健康】小心注意免生意外，其餘大致健康良好【事業】有女貴人相助，可以大展拳腳，下半年會更好記者：小米攝影：沈健程
羊【羊】得意：關心妍
【財運】會有財來財去之象，所以要留意審慎投資【感情】可能會有變動，萬事以和為貴自然能長久【健康】只是小病纏身，未有太大問題【事業】可以全力進攻，開展業務，要與拍檔建立好關係記者：皓騫攝影：陳慧安化妝：Cyrus Lee髮型：Angus@hip hair服裝提供：MOISELLE