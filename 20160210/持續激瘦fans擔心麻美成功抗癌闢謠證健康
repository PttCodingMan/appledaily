曾屬AV界人氣女優嘅麻美由真，三年前證實患上卵巢癌，當摘除子宮同卵巢保命後，麻美由真積極抗癌終大步檻過，已經從良宣佈退出AV界嘅佢，推出完自傳《Re Start》後，上年轉型成清純歌手進軍樂壇，令廣大網民大讚麻美嘅奮鬥經過既勵志又感人。麻美當年同蒼井空、吉澤明步等組成首代惠比壽麝香葡萄，目前佢已洗甩AV味，不過最近就有人擔心麻美健康問題，事關佢近年越來越瘦，的確有別當年充滿肉地嘅身形。為咗唔使令粉絲擔心，麻美日前終於留言否認健康再亮紅燈，佢話：「上年夏天開始改善飲食、再上又有做運動，所以係瘦咗些少。身邊好多人都好擔心我，仲問我身體有冇問題？不過，我目前好健康，請大家可以放心。」