由於英超下季唔再實施冠名贊助，所以喺下一季就要轉用新logo，棄用喺2007/08球季開始用嘅「巴克萊超級足球聯賽」標誌（下圖）。
驟眼睇，新logo只係得個戴住皇冠嘅獅子頭，同舊logo嗰隻獅子比起上嚟，真係差咁啲氣勢；而外國網民似乎都唔多鍾意呢個新logo，甚至有人就話官方發佈嗰張四色圖（上圖），勁似幫人做緊眼力測試咁，仲有人話呢隻獅子望落好唔開心喎。不過，有彈都有讚嘅，有少數人就覺得簡單就是美。