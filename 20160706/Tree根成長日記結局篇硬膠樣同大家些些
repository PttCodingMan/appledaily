鍾樹根在民建聯「彈出彈入」之後，最終決定排第二參選立會港島區，惹來不少人批評，不過其facebook專頁like數仍衝破25,000個，雖然不少人留言表示只為收料而並非真心like，但單看數字已在黨內遙遙領先，比主席李慧琼的專頁多出2倍有多。惟昨日admin出post慶祝時，卻配上一幅疑似經PS「改良」的圖片，鍾樹根被改至猶如「蛇精男」，有網民更協助他「進化」至「蛇精根完全體」，有人留言指「個樣執到蠟像咁」。 雖然admin解釋圖片由其他網友製作，但已惹來劣評，有人立即「unlike」，亦有人揶揄他以為like數多寡可動搖黨的決定，「鯨鯨係咪話你夠like就俾返你選？唔好咁傻啦根根！」 【網民點睇】Anson Ng：幾多Like都冇用啦，你最後都排張國鈞下面，畀條二打六踩住。再多like都換唔翻你嘅尊嚴啦﹗Sam Leung：自從你話留喺民建聯，其實你知唔知你已經玩完，你排第2輸硬。自己做錯決定整死自己，只可以怨自己蠢，無得怨其他人。Siu Siuhung：你個樣咁膠嘅?Kenneth Chu：蛇精根Alex Cheng：到左依刻你仲留係民建聯，我睇你唔起。