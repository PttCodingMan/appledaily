對步操樂團而言，美國國際鼓號樂隊聯盟 (DCI) 的比賽，等如樂界的NBA，但試想像如獲邀參賽，卻因沒有場地而無法備戰，你會有什麼感受呢？記者：梁嘉怡攝影：李錦鏵香港步操樂隊珀珈斯樂團 (The Pegasus Vanguard) 一年前接到邀請，參與下月初在美國印第安納波利斯舉行的DCI鼓樂對戰 (Drumline Battle)，「直情係我哋全部人細個嘅夢想嚟嘅！」樂團創辦人李伊翱 (Eyo) 說。雖然得到實現夢想的入場券，但不代表就能順利圓夢。除了要籌募赴美比賽的經費，連練習場地也成問題。
欠固定場地　四處走鬼練習
步操樂團除了演奏樂器，亦會加上步操及旗舞等去演繹音樂，故需要與籃球場大小相若的空間才能練習。然而樂團成立六年以來，一直也找不到固定練習場地，過著「走鬼」生涯。試過借學校場地，但因太接近民居，聲量太大而被投訴；有學校亦願意借出場地，但需收費數百元一小時，對大部分成員均是學生的樂團而言，是難以負擔；去過上水橋底、荃灣西海傍空地及葵興工廠區球場練習，然而就算已入紙預訂球場，最後也會被投訴及趕走，「之前有三四個月因為搵唔到場，就停咗所有排練」。一年多前，他們開始在荃灣海盛路天橋底的空地練習。逢星期日早上九時，團員便會召客貨車，由葵興迷你倉搬樂器過來橋底，準備朝十晚六的練習。在橋底練習，雖然有很多廢氣，夏天又十分悶熱，但團員仍十分慶幸有這片小天地。樂團旗隊成員Yanni說，下雨時雨水會撇濕橋底，有一次練習時不小心踏在水氹上跌倒，導致韌帶撕裂及有碎骨，要馬上到醫院做手術，「超痛，哈哈！我都問自己，咁辛苦，但我又好鍾意喎，所以就會令我繼續行落去。」吹色士風的團員KK說，橋底廢氣多，每次練習完皮膚都會很髒，「帶多啲濕紙巾抹身，最緊要係你自己鍾意去做呢樣嘢，其實就無嘢阻到你。」
天橋底追夢　繼續被趕
雖然他們在工廠區操練，希望減少對居民的滋擾，但最近康文署職員也跟他們說，接獲附近居民投訴，叫他們不要繼續在橋底練習。赴美比賽前，再次失去練習場地，Eyo說難免灰心，「其實我都想平衡返，我哋想做到呢個活動，同時都想減低對市民滋擾，但有時真係要響，要練，無辦法。」Yanni對此亦感無奈，「當我哋以為夢想係轉個彎就到，但可能回頭一望，其實自己連下個禮拜嘅練習場地都唔知，係好挫敗。」幸好有車行職員在電台聽到他們的遭遇，於是主動聯絡他們，義務借出車行，讓他們逢星期日，趁車行休息時到來練習。車行營運總監Louis說，佩服他們的毅力，希望可以讓他們有較好的環境練習，「趕就一定唔會被人趕，尤其宜家夏天，我哋有冷氣嘅地方，希望佢哋有個舒適啲嘅地方，能夠專心啲練習，希望佢可以拎到獎啦！」雖然車行的大小及形狀，不是最適合讓他們練習步操及花式等，不過他們仍然慶幸，終於找到個不會被人隨時趕走的場地，為比賽備戰。雖然暫時找到落腳點練習，然而去美國比賽，每位團員約需兩萬元旅費，對大部分仍然在學的團員而言，亦是一大負擔，但他們說不要靠「父幹」圓夢。下一集，我們會看看這群年輕人，如何努力做兼職儲錢，實現音樂夢。 