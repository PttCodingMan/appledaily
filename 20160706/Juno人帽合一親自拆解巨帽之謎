大家都知潮人麥浚龍（Juno）除了鍾意着鬆身衫之外，還喜歡戴帽，人帽合一的Juno家中有超過百頂帽子收藏，但大家對Juno戴帽有不少迷思，例如黃色巨帽和如何hold住帽子等，《add》親自找來Juno親自拆解他戴帽的小秘密。Juno接受訪問時透露，自從剪短髮之後就愛上戴帽，「其實係因為功能問題，我每隔3至4日就會剷一次頭，剷完之後往往都會覺得凍，係功能問題，戴帽通常喺室內場合，因為室內係最凍嘅地方。」Juno戴的帽子很多時都是名牌貨，有日牌Issey Miyake、Yohji Yamamoto、意國潮牌Reinhard Plank和Acne Studios，不過Juno並不是只買大牌子，「其實我唔會花太多錢喺帽上，平同貴都會買，適合自己最重要，嗰頂超大嘅冷帽，應該係是我帽之中最大嘅一頂同最熱嘅一頂，至於數量就過百，我懷疑帽嘅數量多過我啲內衣褲，加上我好多帽都係女朋友織或者喺上面加工，年紀越大返而唔在乎某牌子先會鍾意，其實都有好多出色嘅造帽家。」Juno戴針織帽時，通常都會戴到好後，坊間有傳聞Juno要靠黐膠紙先可將帽子hold住，Juno就拆解了帽子hold住的秘密，「大家都成日問我點解頂帽唔識甩，其實我冇貼膠紙或者黐咩，因為頭髮好短所以會啜往，冇咩技巧！」更多時尚、美容新聞，即上： http://add.appledaily.com  