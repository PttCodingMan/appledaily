擁有唔少人氣偶像團隊如少女時代、EXO、Super Junior等嘅SM事務所，今年推出新男團NCT，不過成績似乎一般，而SM將於後日推出NCT小分隊NCT 127，日前已開始公開成員新預告照。SM一直都係走在潮流尖端，不過好多時都走得太前，令網民同粉絲表示「跟唔上」。好似今次NCT 127嘅新look，一眾成員由之前嘅乖仔黑髮look轉變成依家爆炸頭、金毛、白髮等，唔少粉絲都留言「永遠唔明SM諗咩」、「冇眼睇」、「太過潮流，差啲以為返咗去90年代」等。暫時就未知NCT 127實力如何，不過未出道已經評價一般，正所謂，你的造型如何，你的日子也必如何。