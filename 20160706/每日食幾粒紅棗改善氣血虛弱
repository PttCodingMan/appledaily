紅棗水是不少女士恩物，究竟紅棗水是否人人合適？註冊中醫師陳敏表示，紅棗有補中益氣、養血安神及健脾等保健作用，尤其適合氣血虛弱人士食用。女士在經期後食紅棗，更有調補氣血功效，建議每日最多吃6至7粒紅棗，可即食或焗水飲用。惟氣血旺盛人士食錯或過量食紅棗，隨時會上火，出現口乾口渴、生暗瘡等症狀。除紅棗外，南棗及黑棗也各有功效，可融入日常食療中。記者 梁麗兒 【紅棗】紅棗即大棗，氣血虛弱人士食用有保健作用。氣血虛弱症狀包括容易攰或頭暈、面色蒼白、「瞓極唔夠」、怕凍、容易生病如感冒及「唔夠氣」等。女性因生理周期失血，體質容易偏向氣血虛弱，但男士亦有機會出現此情況，尤其經常「歎冷氣」、飲食不節制人士，體質都會較差。 紅棗可當乾果零食如新彊貢棗，每日最多吃6至7粒。若進食後有食滯感覺，就要減少食用。另可用雞心棗煲湯、煲糖水或焗水飲用，例如將紅棗切開一半及取核，用2至3粒以熱水焗10分鐘便可飲用。一般人可每周飲紅棗水1至2次，女性經期後可增至每周飲2至3次。體質偏熱、氣血旺盛即容易喉嚨痛、出面油、皮膚粗糙、大便較乾者，多見於男性或年青人若錯食紅棗，或會有上火症狀需留意。另有一些虛弱人士食紅棗後都會有口苦、失眠或便秘症狀，估計可能與紅棗有關，曾以硫黃加工而變得燥熱有關，建議揀選未加工紅棗，例如顏色偏向暗紅及不均勻。 【南棗】南棗有補脾胃、生津解渴、補血作用，因有潤燥效果，可用於久咳不癒、無痰咳嗽及痔瘡患者。用白糖加工的蜜棗便是常見的一種南棗，家用食療、入藥都會用到蜜棗。由於蜜棗「無紅棗咁溫燥」，屬老少咸宜的食物，建議煲湯時，可加入1至2粒蜜棗，毋須加入太多，否則會影響消化。血糖高的人士不宜吃太多蜜棗，有痰咳者也不宜吃蜜棗。除煲湯外，南棗合桃糕也十分常見。 【黑棗】黑棗有兩大類，其中天然黑棗即西洋棗有養陰補血、止渴除煩及減少咳嗽功效，特別適合無痰咳、氣虛咳嗽等人士食用。另一種黑棗由紅棗炮製及燻而成，其補血效果比一般紅棗更強但「無咁燥」，適合容易上火又要補氣血人士食用。經血多女性、曾做手術人士、產婦或手腳冰凍長者都適合吃黑棗，可用作煲湯、煲糖水或焗水飲用。過量食用可致食滯，每日最好吃不多於6至7粒。
想輕輕鬆鬆健康啲，記住留意健康蘋台 http://health.appledaily.com.hk/  