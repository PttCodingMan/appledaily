林作、湯鎮業孖仔湯君慈及湯君耀和龐景峰舊愛楊埕等，昨日在中環出席活動。林作與麥明詩的冷戰未完，他昨對女友事一概不回應，即使記者不停追問指麥媽媽稱女兒不開心，叫林作回應一次，他也說：「講零次。」問是否想女友原諒，他說：「佢嗰啲嘢唔想講。」對於麥明詩表示「勉強冇幸福」，林作說：「冇睇冇回應，我今晚係嚟拎杯酒飲，睇吓高科技產品。」問到可有買禮物冧女友，及被麥玲玲批分手一事，林作都拒回應：「我又唔係藝人，連累到任何人，唔想做咁多新聞，回歸平淡。」問他是否仍鍾意麥明詩，林作搖頭示意不回應。
同場的楊埕自爆跟龐景峰分手前有拗撬，她說：「有發生碰撞，我傷咗手臂。」被男方打傷？她猛說：「唔講，少少碰撞，大家激動咗，𠵱家冇事，佢有道歉，我原諒咗佢。」湯鎮業孖仔由美國返港放暑假，報讀了演藝學院，兩兄弟指有興趣入行，卻抗拒選港男：「成件事都唔鍾意，男仔參加呢啲好奇怪。」　採訪：羅慧敏攝影：陳俊強