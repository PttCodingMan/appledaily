踏入季尾，部分練馬師已提早離港，不過華籍練馬師姚本輝卻依然留港。今朝輝哥亦如常督操，其中他對周三有程馬「天心星」最為重視，皆因當這匹五歲紐西蘭馬在機坪踱步完畢後，練者便跟此駒返倉，姚本輝咁做，簡直係派緊貼士。出爭第六場三班1000米的「天心星」，同程獲冠亞各一，其中大前仗贏馬一役，就是由今仗騎師田泰安經手，今回這對三度贏馬的人馬再度攜手合作，看來凱奏機會都相當之高。