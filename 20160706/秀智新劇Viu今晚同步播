神劇《太陽的後裔》早前熱播全城，在香港掀起一股煲劇熱，香港的Viu緊貼韓國，播出街後4小時內有免費繁體中文字幕版追看，當時劇迷捱住眼瞓都要追劇。而今晚Viu將獨家轉播由秀智和金宇彬主演的KBS新劇《任意依戀》，劇集將於今晚韓國時間10時首播，由於劇集賣埠價與《太陽》睇齊，外界亦睇好劇集叫好又叫座，所以今次Viu亦刻意做到同步播，將於今晚香港時間10時在Viu內首播，港劇迷一定不容錯過。
而秀智近日就被爆投資有道，今年4月斥資近2,500萬港元於首爾江南區三成洞購入一棟7層高大廈用來收租，估計每月租金收入達10萬港元。另外，同樣在Viu有得追看、由朴信惠和金來沅主演的《Doctors》，前晚播出第五集，收視勁升至18.4%，繼續穩坐收視冠軍寶座，有望衝破20%收視。撰文：施洛冰