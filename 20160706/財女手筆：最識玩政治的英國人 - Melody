英國脫歐公投前，明明有四成人支持脫歐，四成人支持留歐，公投一役過後，脫歐忽然消失晒？公投結果，證明脫歐派得到大部份英國人支持，原本應該成為雄厚的政治資本，不過，脫歐派忽然全部玩失蹤，甚至辭職唔玩，脫歐派唔通無後着、唔小心玩大咗？英國人被喻為全世界最識玩政治的人，狂撐脫歐的英國獨立黨黨魁Nigel Farage居然辭職，指自己的政治工作已經完成，希望回歸生活，咁新首相係邊到？難怪歐盟委員會主席Jean-Claude Juncker直情話，脫歐派並非愛國，因為愛國者面對困難，會留守救國，而非跳船！大家以為脫歐後可以見到新世界，金融界就見識到真正的新世界，市場動盪，不少金融機構或面臨重組，估計倫敦投資銀行獎金池縮水至少四分之一，因為要重新安置員工，留英或者搬office，同時，若果生意沒有起色，減人工少不免，倫敦投行9月可能會再裁員，保住工作都成問題。玩政治的最高境界？等其他人付出代價，自己重投期望已久的脫歐生活。Melody本欄逢周三刊出