吳千語、徐正曦（左）同韓星李敏鎬等合演嘅電影《賞金獵人》內地上映4天票房破1.4億人仔，成為中韓合拍片最高票房。李敏鎬即刻喺微博晒V手勢同鍾漢良拍戲時嘅花絮相慶祝。千語上月喺內地多個城市做宣傳，佢話去清遠宣傳時因航班延誤遲到，但粉絲都堅持等足個半鐘：「好感動，佢哋冇走一直等，又關心我食咗飯未，叫我記得要叫雞，話當地最出名就係走地雞。」撰文：馮仁昭