日前吳若希（Jinny）同澳門才俊Alex Ho同遊曼谷拍拖，《蘋果》仲直擊佢哋拍拖返港，而吳若希呢！就喺fb晒情侶裝同Alex嘅合照認拍拖，仲借機同男友逼婚o添！咁吳若希啲老友又點睇呢！同公司兼老友胡鴻鈞仲爆大鑊，佢話幾個月前Jinny曾經介紹Alex畀自己識，大家仲一齊食過飯，但自己就冇八卦佢哋嘅關係：「我都要盡快儲人情，見到Jinny公開逼婚！」咦！儲定人情，唔通吳若希真係好事近，咁婚後吳若希會唔會退出幕前先？胡鴻鈞就話：「我唔信佢會放棄，佢好鍾意拍劇、唱歌。」