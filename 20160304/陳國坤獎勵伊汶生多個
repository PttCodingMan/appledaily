黃伊汶於前日凌晨誕下囝囝陳真，榮升爹哋的陳國坤，昨日與好友宋本中齊齊現身養和醫院，見到陳國坤繼續買了鮮花送給太太，他笑說：「呢紮花我搵咗好耐，專登買嚟送畀老婆，我仲會送一個類似獎盃嘅嘢畀佢，總之佢一定估唔到。」問可有為太太準備美食？陳國坤笑說：「冇呀，𠵱家佢未係好食得嘢，等佢返咗屋企先喇，我買晒啲補品喺屋企。」他又透露太太日內會出院：「我都唔知仲有乜嘢朋友嚟探佢，但係我叫佢哋遲啲先，等佢出院先。我幫BB影咗好多相，我諗每個新手父母嘅電話，全部都係BB相。」至於會否再生？他直言：「我想㗎，不過等太太feel吓呢個先。」採訪：譚倩宜攝影：陳順禎