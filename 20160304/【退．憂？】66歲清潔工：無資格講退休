有人說，打工仔勞碌半生，退休後可以盡情享受人生。然而，不少長者為了生計，即使已屆退休年齡仍要繼續捱世界。正如66歲的清潔工球叔說：「退休唔退休，呢個字眼我都唔敢提……做到自己無能力做嘅時候咪唔做囉！」記者：梁嘉怡　攝影：彭志行 球叔在公屋任職外判清潔工，朝七晚五，每天負責收集五幢樓的垃圾，「有時啲垃圾桶，有百幾兩百斤，我推過有啲三百幾斤。」每個月賺8000多元，一分一毫都是血汗錢，「手腳啲關節啊，同埋行得多，掹個垃圾袋掹得多，肩膀肯定有（痠痛）啦。」十年來，球叔住在深水埗唐樓一個最多僅容得下三個人的閣仔；坐在地板上，頭頂只差數厘米便碰到天花。幸好業主知道他勤力工作，一直未有加租。現時他每月交租數百元，每天伙食費則約三四十元，如沒有大病痛，一個月勉強可儲起兩三千元。然而未有最低工資前，他做酒樓雜工，收入更少，每月僅得5000多元，故強積金亦只得僱主一方的供款。此外，他上一份工做墳場清潔，做了兩年多後被炒，結果遣散費被老闆用強積金供款對沖，最後只能拿到三千多元，「對我呢啲打工仔，尤其係外判工，唉，益晒啲老板，一味食晒我啲打工仔嘅心血啊！」
「無資格講退休」
像球叔這樣，長期從事低收入工作，而且強積金供款年期短，只靠強積金根本不足支持退休生活。即使死慳死抵儲了十多萬元積蓄，他也不敢用，更遑論靠它安享晚年，「年紀大既都積返少少棺材本錢，死左俾邊個執都好啦，都要有少少錢。」為了搵兩餐，也為多儲點錢以備不時之需，球叔只好繼續工作；諷刺的是，他的收入剛好超過長者生活津貼的7340元入息上限，無緣領取每月2390元津貼，「我都係想養活自己……人最怕老來窮，好天攞埋落水柴，做得嗰陣時慳得幾多咪擺喺到，你第時或者身體唔得啊，攞黎做應急錢。」政府正就退休保障諮詢公眾，並早已表明對全民退保有保留。諮詢文件中列出「有經濟需要」方案，建議只讓資產不多於八萬元的長者，經審查後每月拿3230元。像球叔這樣有十多萬元微薄積蓄的長者，仍然未能受惠，「你做十年八年工，攞埋強積金，十萬八萬都算多啊？你好似呢啲局長級咁，三四十萬一個月，啲下等人，八萬蚊先申請攞返3230蚊。公務員就講得退休，自己都無資格（講退休）。」
團體批八萬元資產限額苛刻
根據政府統計數字，過去10年，65歲或以上勞動人口不斷增加，由2004年的5.6%（約44萬名長者），升至2014年的8.8%（約87萬名長者），雖然當中部分人或是以工作為生活寄託，但也確實有不少貧窮長者需要繼續捱世界養活自己；而長者貧窮率仍然高企，平均每三個長者，就有一個活在貧窮線之下，較整體貧窮率14.3%高。社區組織協會幹事吳衛東認為，政府提出只讓資產不多於八萬元的長者獲退保，「呢個係極度苛刻嘅睇法……對一個長者黎講，你揸住八萬蚊以下，基本上係嚴重貧窮。（長者）已經貢獻左社會咁耐，係咪仲要佢捱世界，定係社會應該俾一個應得嘅退休保障權利俾佢呢？」他指出，最低工資只是推行了四年多，不少基層長者在政策推行前的工資，達不到強積金僱員供款的最低入息水平（目前水平為每月7100元），換言之，他們只拿到僱主一方的供款，根本難以保障退休生活，「我地認識一個清潔既外判工，佢做左15年…佢拎到嘅強積金都係5萬幾6萬蚊，（強積金）一年左右就用晒。」政府諮詢亦有涵蓋強積金對沖問題，吳衛東認為，政府沒有定出時間表，決定是否取消機制，質疑政府是否有誠意解決此問題，他強烈要求政府盡快取消以強積金對沖遣散費和長期服務金的機制。 到底現時退保諮詢有何爭議點？即使有一定積蓄的退休人士，又是否能退而無憂？請看本系列另外兩集報道，了解更多！ 【退．憂？】退休保障傾緊咩 你又知幾多？ http://hk.apple.nextmedia.com/news/art/20160303/19514361 【退．憂？】中產退休人士　想睇個孫長大  又怕積蓄唔夠使 http://hk.apple.nextmedia.com/realtime/news/20160303/54821668 