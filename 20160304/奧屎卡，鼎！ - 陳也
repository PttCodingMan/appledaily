「真．奧斯卡」在香港炒作，好頂哥對住李波，誰更好戲？好頂哥谷淚那一幕，已成經典，網民like爆，超越「笑林足球」的星爺。一邊用暖壺倒茶一邊重溫谷喊鏡頭，真係忍唔住笑。好戲！李波在輕鬆訪談中，對住鏡頭微笑，面容比梁特首開朗，比董建華慈祥。為了指證書店合伙人兼老友，搵朋友協助偷渡，這個，叫做「以自己方式返回內地」。明明對白沙石甚多，係導演都會叫cut。但不知怎的，由李波講出口，內媒竟然好像CNN似的，畫面罕見地和諧，收音反常地悅耳，這不是演技，是什麼！兩位比拼面部表情，近距離揀，李波贏一萬票。但香港人都是溫婉寬容的，對年青人有別於梁特的「絕不姑息」，連直認暴力無底線的梁天琦都拿到六萬六票，好頂哥的眼淚，點會白流？如果網上選影帝，新界東94萬選民唔使掌心雷，硬票一定投給好頂哥！鄉音大媽跳住撐鼎舞讚：「佢一喊我們就心軟，點頂得住這樣的小鮮肉啊，抵佢得奧屎卡！」