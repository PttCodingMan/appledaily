【中環】金剛一向識飲識食，星期一晚7點幾佢同兩個男友人喺中環威靈頓街一間Cafe出現，呢間Cafe睇落似係啱啱裝完修，金剛好似巡舖咁行嚟行去，指指點點，左望右望，睇完店面又行番出去睇門口個招牌，最後佢見到有記者影相都好大方打招呼。問佢係咪開舖做老闆？金剛話：「係呀，會喺4月正式開幕，不過喺3月會試業，我自己都鍾意飲咖啡同整小食，所以咪諗住試吓，遲啲會請埋啲朋友嚟試食，其中一個係小儀，請佢嚟品評吓！」採訪、攝影：徐錦池、畢紹基