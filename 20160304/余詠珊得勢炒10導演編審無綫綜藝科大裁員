這邊廂亞視今日熄機，那邊廂無綫又傳出大裁員。本報收到可靠消息，指大前日無綫向10位工作超過10年的綜藝節目導演和編審派大信封，原來幕後工作已全交由無綫製作部非戲劇製作總監余詠珊自己愛將班底接手。其實自余詠珊上場擔任綜藝科揸弗人，已不停安排自己昔日在有線及製作公司的幕後班底加盟無綫，如前年無綫大規模解僱50名員工，兒童節目組便幾乎被「滅門」，全組12名幕後僅炒剩一人。記者昨致電經常主持無綫綜藝節目的范振鋒，問可有聽聞近日綜藝科大裁員？范振鋒僅說：「行行都有呢啲情況，電視台同電台益自己友有出有入，好正常。」
樂易玲心灰投入邵氏
另一方面，與余詠珊老友鬼鬼的無綫助理總經理杜之克，自接管戲劇組後，一直有傳戲劇製作總監曾勵珍地位危危乎。據悉杜之克力邀過檔now的高層劉家豪和梅小青夫婦回巢掌管戲劇組要職，要脅曾勵珍地位。記者連日來聯絡梅小青和劉家豪，但一直未獲回覆。同時，與余詠珊不和的無綫製作資源總監樂易玲，在余詠珊得勢後一直傳她心灰意冷離開，至近日再次傳她將於月內離職，全身投入現時兼顧的邵氏執行董事及總經理職務。此外，無綫節目質素近年每下愈況，連《歡樂今宵》之父蔡和平，在昨日周刊一個訪問中亦狠批無綫節目教壞人，力斥余詠珊與其星夢娛樂行政總裁老公何哲圖權力過大，令藝人「買佢怕」，要擦二人鞋才能生存。記者昨致電蔡和平，他說：「人托佢，佢托老闆。」
蔡和平嘆自己人玩晒
蔡和平又指現時余詠珊自己人玩晒：「搵番自己啲friend，好似有線咁，佢兩公婆，一個做音樂一個做乜嘢（綜藝），想做star就要托，好似我唔托你就畀少啲機會你，無綫𠵱家係因為呢兩公婆。」去年蔡和平製作的《難得有心人》原安排在無綫黃金時段播出，最後被踢到周六下午時段播，令蔡和平大怒，不過他稍後製作的飲食節目，仍會給無綫看看，他說：「我唔志在，佢哋唔要我畀有線，做啲節目係好嘢，人哋會識，無綫做法係你要托佢至得。」採訪：魯吉