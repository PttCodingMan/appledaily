賭王四房孻仔何猷君同女友Kimmy情人節拍完拖，就返咗美國讀書，之前佢透露患咗鼻竇炎同上呼吸道感染，要入院睇醫生同食抗生素，猷君噚日再貼相上Ig話返到波士頓但要再入院，仲搞到發高燒、扁桃腺發炎同肚瀉，貪玩嘅佢吩咐超盈，若自己「過身」就要代為照顧妹妹超欣。不過見猷君扮鬥雞眼又反脷影相，睇嚟都應該好快冇事。撰文：馮仁昭