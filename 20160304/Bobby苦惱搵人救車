【渣甸山】歐陽震華（Bobby）星期一下晝戴住黑超喺渣甸山嘅油站入油，入完油之後Bobby冇即刻開車走，反而落車行咗去油站一個疑似係維修嘅地方，仲搵咗個男職員傾偈，傾傾吓仲拉埋個男職員行返去部座駕到。除低咗副黑超嘅Bobby，皺晒眉同個職員指手畫腳研究車窗玻璃，睇真啲車窗黐咗黑色玻璃紙，估計係唔符合規格，所以想搵人研究吓，之後個男職員拎出電話影低Bobby的車窗，最後佢哋傾咗10幾分鐘後，Bobby先揸車走人。採訪、攝影：徐錦池、畢紹基