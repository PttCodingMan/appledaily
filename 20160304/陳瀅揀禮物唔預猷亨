陳瀅與羅仲謙昨在又一城出席figure公仔活動，陳瀅以若隱若現的白色透視裝現身，更直言是真空上陣。大會邀請兩人即場揀禮物送給至愛，陳瀅選了蝙蝠俠cushion，她說：「聽阿君（何猷君）講佢好鍾意蝙蝠車，好有型，如果第時有車牌都想買一架。」而羅仲謙就為女友楊怡選了一把雨傘，還隔空大施冧功：「我幫愛人遮風擋雨。」問陳瀅為何不揀禮物給男友何猷亨？她說：「佢冇㗎，總之成日聽到阿君講成日想要，咪揀個cushion畀佢。」至於有傳猷亨送豪宅及四太梁安琪恨抱孫，陳瀅表示不回應，身旁的羅仲謙笑謂：「不如你試吓講『承你貴言』呀，呢句好用呀。」卻被陳瀅拒絕。羅仲謙表示平日都有買禮物給女友，問到何時求婚？他說：「我有上網睇人哋點求婚，咁有趣睇吓啫。」是否好事近？他說：「承你貴言啦。」採訪：曹家誠攝影：沈健程