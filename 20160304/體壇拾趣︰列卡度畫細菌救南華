列卡度再度「上山」做助教，同18年前帶佢來港嘅米路合作。噚日佢去到南華會同球員見面，畫埋圖以細菌（小圖）做比喻，話球隊有好多問題要解決，最重要係團結，一齊努力先會成功，現階段最需要提升球員信心同體能。另外，足主張廣勇透露助教馬些路已經離隊，佢話馬些路訓練體能幾出色，但講到戰術，相信實戰經驗較好嘅列卡度可以幫到手。