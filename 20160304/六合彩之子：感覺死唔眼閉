見到蔡國威就想起六合彩及亞視，20年亞視生涯真的有陣亞視味，威仔說心情很複雜，「好似一部電影一樣，由我入行第一日啲影像全部一次過番晒出嚟，我入亞視嗰陣係林伯（林百欣）年代，係最輝煌嘅時候，感受到好多製作，就算錢同資源唔多，但係大家都只係有個目的，夾手夾腳做好啲節目，希望可以同無綫爭一爭，成個氣氛都好好」。威仔續道：「不過自從林伯賣盤，每次轉一個老闆，都會諗呢個老闆係咪比之前更加好？雖然每個朝代都有啲代表作，但係好似脫離唔到個魔咒，所有嘢都冇承繼，跟住就一路向下。」
「靠人情味撐落去」

外間有不少人都不明白，何解一間無糧公司，仍然有員工不計較上班，威仔說：「大家仍然基於亞視嘅人情味，好熱愛呢間公司，一路撐落去，喺一個冇得續牌嘅情下況，大家以為司榮彬係另一個白武士，一個新希望，點知拖吓拖吓又唔開（節目），仲去到拖糧、欠薪呢一步，成個感覺真係好欷歔同感慨，點解要用一個咁嘅方式去結束，嗰種痛真係好難形容，有一種死唔眼閉嘅感覺，完成唔到歷史使命。或者對所有員工係一個解脫，大家要努力向前走，可能係一件好事。」■記者何慧斯