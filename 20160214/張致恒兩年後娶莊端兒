張致恒（Steven）與女友莊端兒拍拖年多，兩人經常出雙入對兼網上放閃，最近更情侶檔在年輕人市集開檔，兩人一條心拍住搵錢。趁着情人節，他們打算搞搞新意思，找來甜品師傅Koby Au教製作愛心曲奇。原來兩人平日都熱愛煮食，莊端兒最拿手煲湯，難怪食得Steven肥肥白白。
今年已經是兩人共度的第二個情人節，Steven表示一早已互送禮物：「女友送咗部粉紅色情人節限量版嘅電話畀我，我都送咗部咖啡機畀佢，都係粉紅色情人節限量版。」問兩人可有結婚計劃？Steven說：「係有初步商量過，希望至少兩年，等我努力工作搵多啲錢先。」莊端兒忍不住搭嘴：「你求咗婚先講啦！」Steven即耍賴皮：「不如你答咗我應唔應承先啦，你話應承我咪求囉。」你一言我一語打情罵俏，羨煞旁人。撰文：曹家誠服裝提供：Zeal（張致恒）髮型及化妝：Faye's makeover 場地提供：The Loft Kitchen