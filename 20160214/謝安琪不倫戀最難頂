謝安琪日前到商台接受訪問，談到她的歌曲常以香港時事作題材，引起不少迴響，她說：「我啲歌為我帶嚟唔少內地樂迷，所以早已計劃喺內地舉行超過10場演唱會，可惜要取消，我只能話係好複雜嘅原因，我可以乾着急，所以對歌迷好內疚。」謝安琪曾捲入整容等是非，她辯解：「最接受唔到就係傳媒指我同有家室嘅男人有染，最傷我心，仲牽連到其他人。」她又指輿論壓力使她患情緒病，09年曾出現幻聽幻覺：「簽約時，公司同我講過娛樂事業所承受嘅壓力或面對嘅世界係不能預料嘅，我嗰時仲覺得冇乜嘢處理唔到。好彩後來治療後好快見效，老公又不斷安撫我。」撰文：鍾國仁