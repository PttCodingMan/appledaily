莊思敏每年都返馬來西亞家鄉過年，今年也不例外，不過因工作關係只匆匆逗留三天，她笑說：「主要係hea同吃喝玩樂，大馬傳統賀年食物係『撈起』，所以無論去到邊，都係餐餐『撈起』，食到肚腩都凸埋，真係好大壓力，返到香港就要還，要做運動找數。」她又指跟親友到食肆開飯時，幸運地撞正財神：「食食吓有個財神爺爺走埋嚟派利是同影相，希望今年有好運。」此行莊思敏跟胞妹莊思華帶姪女去游水，但只可落水不能游水，她說：「因為我換晒泳衣落水之後，先醒起我個頭係唔游得水，一游水頭髮就會甩色甩得好緊要，惟有喺淺水地方玩一陣就當游咗啦。」撰文：陳以晴