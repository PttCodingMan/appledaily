農曆新年，萬象更新。趙頌茹（阿Yu）去年經歷背叛、分居，喊過痛過後重新上路。現時母兼父職的她，要努力工作，同時要照顧5歲大女信希和3歲幼女愛希，她日前在觀塘受訪時直言有時都感到疲累，她說：「大女開始定性，會靜落嚟聽我講道理，細女仲係跳跳紮，有時都幾勞氣。」
細女愛甜
單親家庭成長的小孩，更需家長加倍愛護，親子互動當然不可缺少，阿Yu閒時便喜歡和兩個女兒一起整甜品：「我細女好鍾意食甜嘢，所以間中會同佢哋一齊整啫喱同焗吓麵包。我屋企樓下間餅店有賣macaron，佢哋次次經過餅舖都扭我買，不過我驚佢哋蛀牙，所以好少畀佢哋食。」不過正值新正頭會破例一次，而且為了𠱁愛女開心，早前更親自上烘焙班學整有春節特色的macaron。
親畫公仔
由於整macaron過程繁複，即使專業導師亦偶有失手，製作過程中，攪拌粉末和蛋白霜是重要關鍵，阿Yu耐心聆聽導師指導，結果成功烘焙出表面光滑帶裙腳邊的macaron，她又在每個macaron表面畫上新年圖案和公仔作點綴。之後帶着這些七彩繽紛的macaron回家，兩個囡囡不消一刻便將它們「消滅」，未抹嘴就扭實媽咪說「Thank You Mom」。囡囡嘴甜，阿Yu心更甜。採訪：勞燕萍攝影：陳順禎場地提供：Oh！Sweet