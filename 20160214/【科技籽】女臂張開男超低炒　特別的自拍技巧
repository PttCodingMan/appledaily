【科技籽：玩物達人】有冇試過喺instagram同facebook見到啲人嘅自拍相，P到連幅牆都歪埋？皮膚白滑到成個鼻都唔見咗？男仔油頭粉臉但係扁嘴V字勢扮晒cute？我見過，我真係見過。其實男仔女仔都有唔同嘅自拍技巧，點止修圖咁簡單，快啲跟三位自拍達人學嘢。
女生篇　交叉腳扮着高踭鞋
Emma是位全職模特兒，instagram的粉絲多達20k，如此多人追隨，除了因她喜歡自拍、經常更新相片，更重要的是身懷特別的自拍技巧。她的天字第一規條就是不加味精，「我唔會用太多手機app嚟修圖或者美白，一旦穿崩，啲相就留一世㗎啦。」然後配合自己最美的角度，就像拍攝當日Emma全程以左臉對着鏡頭接受訪問，即時靚上加靚。此外，Emma還有三個小貼士，第一是挺直腰部，「只要將膊頭拉後，個人就會精神啲，如果着低領衫，鎖骨都會凸出啲，更加有骨感。」第二是手臂不要貼着身體，可以有效掩飾拜拜肉，看起來瘦一點；第三是站立時要交叉腳、提起前腳腳踭，營造出穿高踭鞋的效果，可以提升臀部線條，腿部肌肉也會更結實，「雖然提起腳踭會有啲攰，但自拍只係幾秒嘅事，唔會覺得好攰。」自拍一定是大頭相？其實未必，Emma就建議選擇一些具反芒設計及計時功能的相機，藉此拍攝全身，「好多企喺度嘅姿勢更加能夠表現出女性美。」按下快門之前記得留意身後，「要留意有乜人行過，因為自拍都係想人睇到自己個樣，如果俾人photobomb、破壞咗個意境，張相就會變得好好笑。」
手手腳腳點樣擺？
臉：要知道自己哪邊臉最美，然後朝向鏡頭。手臂：手臂不要緊貼身體，可以掩飾拜拜肉。背：不要駝背，挺直腰部感覺更加精神爽利。身體：不要正面對着鏡頭，否則影出來會很胖。腳：可以交叉腳、提起前腳腳踭，模仿穿高踭鞋的效果，讓腿部看起來更修長。
男生篇　出奇甫士制勝
兩位100毛的主播吳檸儁跟庄靚龙均是網絡紅人，不時要自拍呃like，二人同時認為三種情景最能凸顯男士有型的一面，第一是專心工作，不過當你聚精會神時，又怎能分心自拍呢？所以要「扮」出專心工作的樣子；第二是在健身室操練肌肉，因為不少女生都喜歡雷神型肌肉男，即使身材不好，也可展現出一份投入運動的健康形象，不過一邊健身一邊自拍其實很難，若想避免意外可選擇籃球、跑步等較輕鬆的運動；第三就是玩音樂，精通音律、懂得彈奏樂器最能展現才華，當個氣質文青，自然獲得少女歡心。男生自拍還有兩大禁忌，就是扮可愛，例如那些扁嘴V字，庄靚龙說：「如果係女仔嘅話仲可以，男仔嘅話會好易反感。」吳檸儁則認為男生最忌太chok，變成核突怪pose只會弄巧反拙，咁要點做？二人便親自示範了一遍。庄靚龙建議自拍角度不應太高，否則臉太尖會變蛇精男，因此他自創一個超低炒pose，「咁樣可以盡顯男性雄偉嘅一面。」吳檸儁就說自己的五官都很美，因此最好逐個部份來拍……如此奇特的技巧是否真的可以令自拍變得更有型？相信只有他們一樣搞怪的男生才能駕馭。二人邊自拍邊笑說：「男仔自拍最緊要係乜？就係呃like！其實好似我哋呢類生得唔像貝克漢姆嘅男生，只有搞怪先可以呃like！」
記者：馮永豪攝影：徐振國、林栢鈞編輯：陳國棟美術：吳子豪