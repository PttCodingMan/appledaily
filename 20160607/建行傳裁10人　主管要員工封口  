【本報訊】繼東亞銀行上周大規模裁員180人，再有銀行疑裁員減磅。中國建設銀行(亞洲)私人貸款部有員工指，昨日有人被傳召回公司，被上司要求在今日離職，並要求簽署文件「back date」至7日前，後來又指可以讓他們再做7日才離開。員工質疑建行欲「連代通知金都慳番」；又指有主管級人員明言「唔好報傳媒，影響股價」。職工盟證實接獲相關員工反映，擔心未來再有裁員。
威脅「寫死」推薦信

一名任職建行亞洲私人貸款部員工向《蘋果》報料，指該部門40人中有10人昨接獲通知，要求他們今日離職，並希望員工簽署文件確認7日前已接獲相關通知，「即係唔打算畀代通知金」；黃昏時「被辭職」員工又再接獲公司電話，表示可讓他們「坐夠7日先走」。該員工指建行亞洲上月開始已「兩個兩個咁炒」，又指建行亞洲為搶生意「拗低息口」致沒錢賺，「管理不善、蝕錢就搵前線開刀」，更聽到主管級人員勒令涉事員工封口，「你哋唔好報畀傳媒，千祈咪搞到東亞咁大件事，影響公司股價」，否則「寫死封reference letter（推薦信）」。職工盟零售、商業及成衣業總工會總幹事張麗霞稱接獲涉事部門員工反映，被裁10人年資由兩個月到半年不等，留意到最近銀行業裁員多向年資短員工開刀，以節省裁員開支，因未過試用期者，7日通知便可。張麗霞續指，工會曾與銀行業界人士接觸，部份對前景不太樂觀，擔心再有裁員事件發生。建行公關回覆指仍在了解中，截稿前未有回應。■記者馬志剛