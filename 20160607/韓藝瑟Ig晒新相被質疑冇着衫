𠵱家啲藝人自拍完就最愛立即放上網同粉絲分享，所以有時都冇睇清楚有冇出錯就已經公開咗。好似現年34歲嘅《茶煲阿四》女星韓藝瑟咁，佢前日就上載咗兩張新相，當中有一張佢瞓喺床上嘅相，只見韓藝瑟露出香肩，睇起嚟佢就好似冇着衫瞓喺床上，認真香艷。唔少網民睇咗瞓喺床上張相就以為韓藝瑟冇着衫，仲留言問佢係唔係冇着衫影，不過呢個係美麗嘅誤會，因為只要睇返佢前一張上載嘅相，就可以發現韓藝瑟係着咗露肩衫先會有咁嘅效果。