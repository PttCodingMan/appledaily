日前播出嘅綜藝節目《演藝家中介》中，就盤點咗擁有完美身材嘅女星，當中細數韓國演藝圈中擁有S身形嘅女星有邊幾位？當中韓劇《結婚契約》女星UIE、Girl's Day嘅Yura、AOA嘅雪炫、少女時代嘅秀英等都榜上有名，當28歲嘅UIE因為擁有結實同修長美腿而被封為「蜜腿美人」，而節目組又將姜素拉、全孝盛、趙汝珍、申世京等稱為擁有黃金比例嘅美女四人幫。除咗大家公認係身材弗爆嘅幾位女星榜上有名外，其他亦被大眾捧為擁有性感身材女星代表嘅仲包括Nine Muse嘅景麗，以及喺網上爆紅嘅體育老師藝正花。