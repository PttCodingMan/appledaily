韓劇《急診男女》女星Clara早前幫本地一隻陀飛輪手錶品牌設計錶面，手錶商仲專登喺紅磡海底隧道九龍入口處租咗個廣告牌，放咗Clara張靚靚相。Clara噚日嚟咗香港，今日就會同手錶商及莊士集團太子爺莊家豐食午飯，之後Clara就會坐車去紅隧口，同自己嘅廣告牌打招呼，夜晚返韓。不過Clara過兩日又會來港，幫一間韓國電視台拍節目介紹香港。撰文：馮仁昭