女子組合FFx噚日冒雨喺旺角幫歌唱比賽擔任嘉賓，講到《Sugar Baby》已經唱咗成年，FFx話嚟緊終於有新歌：「首新歌叫《MK pop》，經理人話今次MV成本要平過900蚊，我哋仲會拍兩個版本，一個係惡搞版，一個係正常版，因為拍出嚟都一定會俾人惡搞，所以自己惡搞咗先。」佢哋仲話首新歌會堅持親身排舞，希望到時會𠱁到網民一笑。撰文：馮仁昭