剛傳出和模特兒女友黎紀君（Christy）分手的王宗堯，昨晚出席音樂劇時身形比之前略為清減，他承認現階段和女友處於冷靜期：「暫時分開吓！咁的確唔係拍拖嘅狀況，我亦知道佢壓力好大嘅，我哋有時講嘢對唔到嘴形，佢又會關心唔到我，有時同佢公司想法唔同。」王宗堯否認是女友公司給壓力導致二人分手。對於Christy早前指他check得自己太密，王宗堯表示：「其實我係一個好八卦嘅人，可能當初大家都誤會咗我，『斷人衣食』亦都係過度關心，keep住check佢都係update對方做緊乜。」他透露近日雙方沒有見面，只間中互傳短訊，更指現時二人維持這個關係最舒服，他說：「希望𠵱家保持住朋友關係啦，我唔想變做敵人，逼得太近捉得太實就唔係咁好。」採訪：卓寶花攝影：陳慧安