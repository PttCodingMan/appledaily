賭王何鴻燊三房兒子何猷啟前晚在新光戲院「東華三院慈善粵劇晚會」粉墨登場，演出劇目《福星高照》，猷啟自嘲五音不全，但並未因此惡補：「冇呀！豁出去㗎喇！不過好多姨媽姑姐都有嚟支持，上到台講嘢出到聲都算好叻㗎喇，我都有啲怯場，因為未試過。」原來賭王爸爸都有給貼士猷啟，他說：「佢叫我上台唔好望地下，記住望前面，要笑多啲！」下周一猷啟跟孖生姐姐超蓮生日，他們會一家人食飯，即場互送禮物，猷啟說：「希望爸爸身體健康、龍馬精神、心想事成，希望家姐……」此時猷啟稍微猶豫了一下，被記者追問是否想祝超蓮找到真愛？他笑笑口補充：「希望佢做到想做嘅嘢啦！」明天是母親節，猷啟表示會與媽咪切蛋糕兼夾份送禮物。採訪：羅慧敏攝影：沈健程