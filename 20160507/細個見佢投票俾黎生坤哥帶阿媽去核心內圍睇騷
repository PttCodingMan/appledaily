昨前睇騷的藝人及名人有吳業坤、蘇麗珊及男友游學修、蔡思貝、許亦妮、黃心穎、姚子羚、黃智雯、何國鉦、向海嵐、小肥、容祖兒母親、Kawaii及組合天堂鳥的Gordon等。
其中坤哥做乖乖仔與媽媽睇騷，更有粉絲找他selfie，坤哥接受訪問時表示：「媽咪一路以嚟好鍾意黎明，細細個已見到佢頒獎典禮有投票畀黎明，今日同媽咪食母親節飯，之後帶佢過嚟睇，係驚喜嚟，仲同佢講去核心外圍聽吓歌，其實有飛，見到佢好開心。」問他會否爭取入後台集郵，他表示：「會舉手爭取去，覺得係媽咪其中一個心願。」黃心穎則表示自小已鍾意Leon：「之前買咗飛，不過呢個幾月都不停開工，𠵱家先有時間，7點收工即衝過嚟，劇組知我要睇黎明，都早啲畀我收工。自己鍾意黎生啲歌melody簡單易記，廣告拍得好靚，有機會同佢講，四大天王中係最鍾意佢。」
Leon昨晚在8時32分開騷，演唱會核心外圍由海旁到10號碼頭吸引不少人來野餐聽歌，不過就沒有攜帶紅酒及巴馬火腿，以麥當勞外賣居多。採訪：盧妹、曹家誠攝影：陳順禎、沈健程