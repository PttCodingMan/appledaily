練馬師沈集成隔了幾次賽事冇在賽前一日親操戰馬後，這天又再有最強貼士「偏心馬」出現，全日他只親自為周六（7日）第10場三班 1600米的「曦世之寶」內圈踱步，亦係沈集成連續第三日試呢匹馬，可見對今仗高度重視。晨操專家積奇指「曦世之寶」馬身茁壯紮實，火旺步闊有力，拼後狀態大幅提升。「曦世之寶」右前腿肌腱曾受傷，上仗1400米用楊明綸，乃久休近7個月復出，勇況不足加上有傷患陰影，竟能後上如飛殺入亞軍，足見佢有分在手兼性格忠心。今次此駒的健康操練重踏正軌，雷神莫雷拉即搶番嚟騎，當然反映機會突出。「曦世之寶」只4歲且今季跑得少，現在季尾階段體力比對手優勝，加上沈集成「偏心馬」向來勝出率高，更不可輕視。