林嘉欣前晚撇低兩名囡囡，以法國五月大使身份到中環大會堂欣賞「情牽莫札特」音樂會。她表示女兒年紀太細未能入場，平時駕車送女兒返學時，都會播莫札特的歌曲給她們聽。林嘉欣接受訪問時講到日前有BB車給的士撞倒的意外，慶幸BB沒事，她分享了BB汽車安全椅原來也有期限，她說：「我喺美國租車先知，每個國家有唔同指引，所以要check清楚。」談到兩個囡囡的性格，她笑說：「姐姐甩繩馬騮啲，妹妹較謹慎，我都會畀姐姐撞吓板，試過我哋去日本，姐姐冇同我哋講聲，行開去櫥窗睇公仔，我哋都遠處望住佢，爸爸話由佢等一下，見到姐姐想喊咁，我哋等咗兩、三分鐘。」嘉欣表示雖然殘忍，但自此之後家姐到哪裏都會事先講聲。採訪、攝影：盧妹