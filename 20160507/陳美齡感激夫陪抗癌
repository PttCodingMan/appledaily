陳美齡日前接受有線專訪，曾確診患上乳癌的她重提抗癌經過：「最驚係睇唔到囝囝成長，所以我每日同上天祈禱，祈求佢畀多五年時間我，我好感激丈夫同囝囝對我不離不棄，我知道佢哋好大壓力，所以再辛苦我都唔喊，因為我知道我喊佢哋會更難過。」陳美齡又作最壞打算：「我準備咗三個盛載住佢哋成長嘅經歷嘅盒，希望我走後佢哋唔會寂寞。」