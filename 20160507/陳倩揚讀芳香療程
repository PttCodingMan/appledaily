陳倩揚昨日去到灣仔出席BB展，最近忙於其自家品牌生意的倩揚受訪說：「希望可以有實體商舖，但係𠵱家貴租，都係暫時做網上，不過好多品牌搵我哋合作。」倩揚表示現正在港修讀一個芳香療程，第二年會到台灣，第三年會到瑞士，對於會否擔心沒時間照顧小朋友，她說：「到時小朋友都大，暫時𠵱家喺香港都OK，而且我唔使每日返學。」