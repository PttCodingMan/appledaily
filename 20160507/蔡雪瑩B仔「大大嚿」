蔡雪瑩和謝婷婷昨日到中環出席Max Mara限量紀念版手袋宣傳活動，懷有五個半月身孕的蔡雪瑩穿上高踭鞋現身，問到有否為囝囝改名？她說：「未改名呀，但係我幫佢改咗個乳名叫『大大嚿』，檢查嗰陣見到佢腰大、頭大、腳長，出世應該好大嚿。」她又透露現時體重達到高峯59kg並說：「𠵱家好好胃口，小朋友好乖，我又冇乜點嘔，重咗10kg，真係大件事，感覺自己好重，行幾層樓梯都氣喘。」婷婷坦言家中有大量手袋和鞋，每年會將物品捐出作慈善，又或轉贈給加拿大的好友，婷婷突然散發母愛地說：「第日有個女都想留番畀個女，好似媽咪送畀我嘅嘢咁。」採訪：卓寶花攝影：陳慧安