陳寶珠和梅雪詩（阿嗲）將會在5月重演經典戲寶《牡丹亭驚夢》，主辦單位昨日宣佈第2度加場，今次會再加開5月25至28日，即合共20場。寶珠姐和阿嗲知道這個消息後感到非常開心，她們說：「好多朋友打電話嚟訂飛，多謝大家支持，我哋會更加畀心機，勤力練聲練氣，不負眾望。」阿嗲自爆農曆新年期間吃得太多，所以除了操曲還要積極減磅，她笑說：「目標要再減10磅，得到好多朋友鼓勵，我會努力！」寶珠姐當然為戲中情人兼好拍檔打氣：「我對你有信心！」不過，最令她們感到心甜的，是得到師傅白雪仙的鼓勵，她們說：「師傅叫我哋要畀多啲心機了解劇本，唔可以只係念口簧，我哋一定唔會令師傅失望！」撰文：唐琛悠