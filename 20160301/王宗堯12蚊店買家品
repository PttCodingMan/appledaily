【銅鑼灣】「男神」王宗堯舊年宣佈情定黎紀君（Christy）後，成日見佢哋拍拖晒恩愛，前日下晝4點幾，佢哋兩個現身銅鑼灣時代廣場，Christy拎住袋禮物，另一隻手拖住男友，兩個人好sweet咁邊行邊傾，完全唔介意俾人眼望望，行行吓見到有人影相， 王宗堯好大方同記者say hi， Christy亦都微笑點頭。之後佢哋兩個行咗去對面馬路後就分道揚鑣，Christy去咗銀行，王宗堯去咗12蚊店買嘢，睇到左搵右搵咁搵咗一輪，原來佢係搵煲蓋上便嗰個柄，真係好有住家男人feel，之後佢會合女友拎車，臨走嗰陣話拎車過海搵朋友。採訪、攝影：徐錦池