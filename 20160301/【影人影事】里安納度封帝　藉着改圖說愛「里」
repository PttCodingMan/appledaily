花生殼浸死網民了。里安納度終！於！贏！咗！奧！斯！卡！影！帝！啦！今朝見到熊是典禮座上客，幾驚佢做程咬金奪獎呀！里安納度憑《復仇勇者》復仇，真係整定。佢可能係等得世上最耐的影帝，但緊握小金人的一刻淡淡定定，更無忘氣候變化問題，就是型棍。
鍾意傷口灑鹽的全球網民過去不斷改圖圍笑里安納度，但其實笑你等於愛你，到佢終於拿下獎項立即講恭喜。為表示《果籽》仝人對「里」的愛慕之情，我們收集了大量極盡抵死啜核示愛改圖，向遠方的你送上致敬笑意。記者：葉青霞資料及圖片來源：9gag、BUZZFEED、Dailymail, 互聯網