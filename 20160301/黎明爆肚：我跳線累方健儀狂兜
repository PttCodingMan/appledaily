黎明、方健儀、吳雨和田啟文等，昨日在尖沙嘴海港城出席「第十一屆香港影視娛樂博覽」記者會，黎明更獲邀做「香港影視娛樂大使」，他雖事先聲明不接受訪問，但台上與司儀方健儀互動時，他還是不忘發揮金句王本色。當方健儀介紹黎明上台時，她指台下不少人都高舉智能手機拍攝黎明的風采，還形容黎明非常活躍於新媒體，黎明即爆金句說：「每人對智能手機科技都有唔同感覺，智能有啲人反應慢啲，有人一日影100張靚相，用得50張，有人影100張只用得1張，我就反應慢啲，我玩facebook時，差唔多人哋唔玩時我先開始，但好處係對手少啲。」
自揭唔跟稿
方健儀問到黎明對電視、電影、音樂和新媒體4大界別的靈感時，他答：「我好清楚位置，我係推介影視娛樂博覽，好簡單講，講得出嚟嘅說話，做唔到，唔好講；搏命做出來嘅嘢，人哋睇唔到，唔好做。香港影視娛樂博覽就係聽到做咗出嚟，可以畀大家睇到，希望大家多啲支持。」黎明認為博覽同時可以促進多國在娛樂事業上營商交流，他忽然又說：「唔好意思，頭先我跳咗線，但我冇離題。」方健儀還介紹博覽的宣傳車及網上宣傳平台，問黎明有甚麼意見，黎明說：「香港政府不斷肯去做嘢，以前呢種流動宣傳車只會喺12月31日見到，𠵱家喺影視娛樂博覽期間都會見到。」突然他爆肚指：「我哋兩個頭先示範有啲嘢唔可以跟稿讀，如果唔係好易犯錯。」方健儀即答：「我完全對你有信心。」
後台被集郵
對於黎明自稱「跳線」，方健儀代為解畫：「每次司儀講出一個point，好多嘉賓都未必按大會提供資料去講，而黎明想帶出訊息係流動巴士可以到各區宣傳。」方健儀首次跟黎明合作，在後台更不忘集郵。此外，提到無綫被揭前晚新界東補選結果時，只引用民建聯數據，方健儀回應：「我投完票就返屋企，冇睇電視，唔同公司有唔同取態，以前大規模選舉都會睇吓，而今次補選就冇細心去研究，亦唔方便講舊公司。」採訪：馬建華攝影：陳志嵐