麥家瑜（Keeva 圖）噚日去咗商台宣傳新歌《給自己的命書》，相隔兩年幾先再出歌，被問到係咪公司將資源投放喺其他歌手度？佢話：「其實唔係，之前我忙舞台劇，用咗整整一年時間演兩個舞台劇，所以冇時間揀歌，今次再派歌，心情好似做新人咁緊張。」同場嘅丁悅話日前喺網上節目被歌迷點唱，點知佢完全唔知首歌係自己作品，佢話可能出碟時改咗歌名但冇人通知。撰文：馮仁昭