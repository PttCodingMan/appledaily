溫碧霞（Irene）昨日以代言人身份到中環出席一個醫療集團午宴，年屆49歲的Irene仍保養得宜，呼籲女士們培養做運動同玩瑜伽，保持健康。剛剛完成了一套內地劇的Irene更預告：「今年會留喺香港發展，有新嘗試。」問到是否返大台拍劇？Irene大賣關子表示：「到時會知，會畀驚喜大家。」對於新電視台ViuTV將於4月啟動，Irene大讚是好事，不過言談間亦暗寸大台近年電視水平下降：「我有留意，係好事，內地同台灣都好多電視台，香港少選擇，我都好懷念以前無綫，拍到經典劇集同角色。多啲台令大家多競爭，質素可以更好，觀眾可以多個選擇，始終打開電視多數睇無綫。」採訪：卓寶花攝影：陳志嵐