【中環】韓模蔡恩真（EJ）舊年年尾俾人踢爆同外籍男友Mr. H去瑞士過白色聖誕，不過EJ就話同個男仔只係發展中。EJ唔肯確認男友身份，原來大把筍盤喺手，前日下晝約4點，記者喺中環一間西餐廳見到EJ同一個着恤衫嘅猛男high tea，兩個人食cake嘆咖啡。
不過開心嘅時光過得特別快，EJ話咁快有下場。佢喺餐廳同恤衫男講bye bye後，輪到揸黑色波子嘅男士登場，波子男仲泊正喺餐廳門口接EJ。只見着住超窄外套嘅EJ，心口幾乎爆鈕而出。EJ上車後，波子男冇幾耐就發現記者，最後極速送EJ返回灣仔寓所。採訪、攝影：朱志聰、畢紹基