見到曱甴，通常你有乜反應？正常不是走夾唔唞，就是攞起拖鞋起勢追打。咁，如果有成2,000隻在你眼前蠕動，想必會當場就崩潰了。但世上有人偏偏唔怕，仲要走去掂，能承受如此重口味的民族，當然就是日本人。静岡縣賀茂郡的iZoo標榜自己為「體感型」動物園，內裏的爬蟲類動物都可以親手觸摸。平日叫你摸蛇、蜥蜴都可能要諗兩秒，在這裏完全是小兒科，究極大佬就是無比嘔心的「蟑螂塔」！1米高的塔，無遮無掩，2,000多隻小強與你近距離接觸！夠膽的話，可以伸手入塔，感受牠們在你手上翻動的感覺。你也許好奇，曱甴不會飛出來嗎？其實蟑螂塔的周邊有潤滑劑，難以爬出。加上長期有糧食供應，終於不用怕俾人踩，你係佢都唔走啦！咪開心住，動物園表示，除了作「教育用途」，曱甴繁殖速度快，正好用來餵飼園內其他動物，無間斷供應，又可以慳錢。咁都諗到，難怪有人說，人類才是最可怕的生物。infoiZoo地址：日本静岡縣賀茂郡河津町浜406-2電話：+81（0）558 34 0003時間：9:00am-5:00pmfacebook：𥮳柖𤴆（体感型動物園 iZoo）收費：1,500日圓（約103港元）記者：甄俊宇圖片：iZoo、互聯網來源：《朝日新聞網》