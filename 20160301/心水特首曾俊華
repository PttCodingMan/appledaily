【本報訊】2017年香港選特首，政壇官場將風起雲湧。劉夢熊曾為梁振英助選，熟悉特首選舉潛規則，早前與《蘋果》大談下屆特首心水，大讚曾俊華為人包容及有原則，點名支持他做特首，有利紓緩中港關係，又自誇早於2013年已提點對方要有思想準備選特首，其次則會選曾鈺成，聲言：「CY連任機會係零！」
「CY連任機會係零」
劉夢熊批評梁振英梁無視一國兩制，只聽命於中央，與左中右派均不咬弦，指前年梁振英曾下令各司長局長不得出席自由黨20周年黨慶，又揶揄梁政改時做離岸特首，近日李波事件則做縮頭烏龜。劉夢熊聲言「CY連任機會係零」，形容他「一係唔出聲，一出聲就言不及義，講咩叫『李波自己提多啲資料』，佢俾人綁架咗吖嘛！點提供多啲資料？」劉對曾俊華看高一線，認為曾若得中央祝福便會參選。 劉認為「香港仔」曾俊華當選有其獨特優勢，指：「有乜閃失，社會就會話係港人治港失誤，唔關阿爺事，唔入阿爺數。曾俊華擺明係香港仔啦，唔會係地下黨員啦，唔係根正苗紅啦，你哋自己唔爭氣咋喎，唔好賴阿爺！」 至於第二位心水人選，劉夢熊則支持曾鈺成，但對方已明言不參選，他大讚曾「如果佢願意去馬，唔只做no.2，做no.1都有之」，讚賞曾鈺成近年「較多講人話」。劉亦指林鄭月娥本來呼聲甚高，但政改一役後已大失民心，政治資本一鋪清袋。劉夢熊又點評「黑馬」梁錦松，形容他背景紅，其妻是「國寶」伏明霞，笑言：「曾俊華係灰帽子，梁振英就係紅帽子，而梁錦松係粉紅帽子。」劉夢熊估計梁錦松本有意選特首，但自從去年習近平與曾俊華握手後便轉歸沉靜。劉夢熊另指馬時亨早年稱腦生瘤辭官，現時卻出任港鐵主席，真假莫辨，加上他與中央關係非密切，感覺「蝕底」。至於葉劉淑儀，劉夢熊直言她只屬陪跑，狠批她缺乏能力，過份機會主義，人云亦云，早前稱如果是公安捉走李波會「做得乾淨啲」，他嘲笑葉劉淑儀「成日講嘢唔經大腦」。
劉夢熊下屆特首心水
梁振英【不能連任】
予人感覺西環治港，思維狹隘，崇尚鬥爭哲學，與左中右派均不咬弦，令立法行政間矛盾加劇
曾俊華【最有機會當選】
感覺「香港仔」，若當選有利擔任中港間的防火牆，性格包容，較少捲入政治爭拗，左中右派均接受
曾鈺成【大機會當選】
開明建制派，左派老大哥，議事堂上表現理想，對佔中普選均持平客觀，政治論述水平高
梁錦松【中等】
背景較紅，曾出任財政司司長，但得知中央有意找曾俊華出任特首後便轉歸沉靜
林鄭月娥【中等】
素來好打得，但主管政改時明知中央底牌是一錘定音，卻說有商有量，違背良知欺騙港人，民望插水
馬時亨【中等】
於商界長袖善舞，但當年稱腦生瘤辭官現卻任港鐵主席，感覺當年或是跳船逃生，與中央關係亦非親密
葉劉淑儀【甚微】
理念、政綱、能力都不理想，機會主義，沒有獨立思想