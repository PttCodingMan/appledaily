前晚全港市民非常關心新東補選結果，選舉管理委員會都明白傳媒需要，喺調景嶺新聞中心大螢幕，不停更新各區票站點票結果。官方公佈嘅數字，梗係最準，之但係，無綫新聞與眾不同，成晚採用民建聯嘅點票數據（圖），惹嚟網民批評，無綫主播都特別喺報道時解釋，數據係民建聯根據現場點票提供，仲話喎：「快過𠵱家選舉事務處公佈嘅票數。」嗱嗱嗱，民建聯喺各區都有派代理人監票，確實係可能快過當局公佈，但政黨數據相比官方，乜唔係官方嗰個準繩啲咩？抑或無綫覺得民建聯更可靠呢？且全晚loop住民建聯提供數據，認真係免費宣傳嘞！有網民諷刺TVB係TVDAB（按︰民建聯英文簡稱DAB）︰「最緊要快；唔需要準」、「真係好有公信力」。