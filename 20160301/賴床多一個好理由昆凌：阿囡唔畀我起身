昆凌自從同老公周杰倫（周董）生咗愛女小周周(Hathaway)，雖然周董好似唔係咁想囡囡容貌曝光，不過昆凌為咗滿足啲fans都好識do，間唔中喺微博貼吓囡囡嘅近照，見下「小周周」嘅側面，或者背影，亦喺社群網站分享育兒經。昆凌仲錫到個女濃，就算外出工作都會心掛掛個寶貝女，佢昨日又貼出囡囡瞓喺佢身上嘅相，於微博留言：「賴床多一個好理由了，女兒不讓我起床。是媽媽黏小孩還是小孩黏媽媽呢?」睇嚟囡囡似乎喺佢身上瞓著咗，見昆凌個樣心都甜埋，就知佢有女萬事足咁款!未知係唔係昆凌「放閃」太過閃，有網民質疑佢做咩化妝賴床，跟手昆凌澄清係準備出門嗰陣，唔捨得Hatheway，所以又返去床上抱抱佢，然後就想賴在床上。