黃美棋（左）、唐寧、泰臣同張堅庭噚日為港台劇集《辦公室生存之道》宣傳，美棋情人節貼相公開同鍾健威戀情，被問到此事臉都紅晒，佢話只係拍咗兩個月拖，美棋又話唔知男友需要啲乜，所以冇準備情人節禮物，有記者問男友係咪需要名份？美棋就笑住否認。美棋話係趁住男友瞓覺嗰陣靜靜雞公開戀情，男友知道後都嚇親，咁係咪視男友為結婚對象？美棋話睇男友造化。撰文：馮仁昭