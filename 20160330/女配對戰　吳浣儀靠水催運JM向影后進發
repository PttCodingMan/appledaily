【第35屆香港電影金像獎女配角篇】文詠珊（Janice Man）由𡃁模到模Art，打滾多年，她今次憑《赤道》內的打女角色獲提名將於下周日舉行的第35屆香港電影金像獎最佳女配角，與李心潔、吳浣儀、金燕玲及秦海璐爭一席位。JM和吳浣儀日前接受本報專訪，JM稱從沒有想過自己可以拍動作電影：「係《赤道》兩位導演陸劍青同梁樂民覺得我可以，好好彩入到圍，證明佢哋冇睇錯。其實公佈嘅時候，除咗興奮同開心，都有啲難以置信。」她笑言不枉花了半年時間練拳和學開槍：「係要練到開槍都唔會瞇埋眼，開槍都開到手軟。」
睇好金燕玲
singlepic id=19801198 w=160 h=120 float=left]首趟入圍的JM坦言要突圍而出有一番難度：「《五個小孩的校長》嘅吳浣儀姐、《踏血尋梅》嘅金燕玲姐一班都好強。如果要揀一個，我最想金燕玲姐攞，除咗因為佢好戲之外，一直以嚟都好欣賞佢嘅演技，差唔多所有佢嘅戲都有捧場。」早前JM接拍了邱禮濤導演的電影《兇手還未睡》，邱禮濤曾經憑《雛妓》將蔡卓妍（阿Sa）打造成金像獎影后候選人，JM在《兇》片中同樣有背部全裸鏡頭及大膽情慾演出，她說：「除咗拍好套戲，當然都會朝呢個目標（影后）進發。」
着幸運戰衣
至於現年62歲的吳浣儀去年無心插柳下，參演電影《五個小孩的校長》，不單令她過足戲癮，更令她成功入圍今屆金像獎女配角，吳浣儀淡然地說：「其實有份入圍，最緊張應該係我個仔，前幾日流出咗個賽果，佢第一時間畀我睇，之後又叫我唔好當真，可能驚我失望啩！」吳浣儀育有三女一子，丈夫在10年前因病過身，屬虎媽一族的她在教育子女方面，卻與《五》片中的呂麗紅校長南轅北轍：「呂校長對小朋友有教無類，好偉大，不過現實唔係個個做到。以前我啲細路，佢哋一做錯嘢或者駁嘴，我就兜巴星落去，或者拎起手嘅嘢就打落去。」自言篤信風水命理的吳浣儀，透露頒獎禮的戰衣是條湖水藍露背晚裝：「風水師傅話我旺水，藍色、黑色係屬水！」採訪：何永寧、王梓嫚
最佳女配角提名名單
吳浣儀《五個小孩的校長》文詠珊《赤道》金燕玲《踏血尋梅》秦海璐《三城記》李心潔《念念》