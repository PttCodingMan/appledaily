亞視熄機在即，已故老闆邱德根兒子、遠東發展主席邱達昌（圖）接受now新聞訪問時表示，亞視的死因是不夠本地化，並寄語「香港千祈唔好學亞視」。1982至88年是亞視的邱德根時代，當年的亞視一度威脅無綫一哥地位，經典作品包括1985年開始舉辦的亞洲小姐選舉、1986年的電視劇《秦始皇》等。邱說當年亞視成功秘訣是人棄我取，拍攝很多無綫欠奉的歷史故事劇集。談到亞視死因，邱說：「電視台係一個好本地化嘅生意，香港一個最叻嘅人，唔可以run（經營）一個北京嘅電視台；北京電視台最叻嘅人，我唔覺得可以run香港嘅電視台，因為其實好多文化好多嘢唔同。林百欣（邱德根以後的大股東）之後，幾個投資者可能都有錢，但唔係好本地化」，「香港係一個漁港，發展到今日嘅國際城市……（亞視）係有少少相似香港。當然，香港千祈唔好學亞視」。本報記者