【本報訊】遭電鑽扑頭慘死的美女混血兒Andrea，生前感情生活相當複雜，16歲已為人母，現育有兩子一女，離婚後認識疑兇成為情侶，最近又另覓新歡，最後年僅25歲便不幸失去寶貴生命。Andrea是奥地利與菲律賓混血兒，在港土生土長，持有香港身份證。據其facebook自我介紹，她曾在九龍一間中學讀書，並在蘭桂坊及灣仔的餐廳及酒吧工作過。據知她今次因為新相識一名本地男子而想與原來的巴基斯坦裔男友分手，結果慘遭毒手。
不時為三子女操心
《蘋果》記者昨聯絡到Andrea的本地男友「白仔」，他稱與Andrea相識僅兩個月即相戀。早前Andrea向朋友哭訴遭巴裔男友毆打，朋友於是要求白仔暫時收留她，白仔稱發現她身體、背部、耳、腳都有瘀傷。白仔指Andrea為人單純，容易信人，亦不時為3名子女操心，但覺得她「好多嘢諗」。他更形容Andrea「好似中咗毒咁，係都要同佢（疑兇）一齊」。直至本月中，白仔發現Andrea與疑兇仍有來往，於是要她作出抉擇，結果Andrea仍然選擇了疑兇，於一星期前搬走。但至前日，Andrea又再聯絡他，請他幫忙做繙譯與業主商討租約問題，他聞言相信Andrea已對疑兇死心，希望搬離租樓自住，於是他提出復合。Andrea於晚上7時更回覆他稱：「有啲嘢同佢（疑兇）講清楚，會返嚟你身邊。」結果一去不返。至於案中27歲巴基斯坦籍疑犯Husnain，亦持有香港身份證，有兩名兄弟姊妹，並與母親及一名小孩，一家5口居於屯門友愛邨愛德樓一單位。街坊形容他日常外出會點頭打招呼，對他涉嫌謀殺女友被捕不禁愕然。■記者徐雲庭、譚健文