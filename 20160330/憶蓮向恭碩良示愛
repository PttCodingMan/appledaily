林憶蓮一連四場世界巡迴演唱會前晚在紅館舉行尾場，憶蓮已經預告會做大喊包，更歡迎大家陪她一齊喊，其間憶蓮的鞋踭勾住裙腳，最後要工作人員上台幫手，憶蓮更自爆平時自己「好論盡」。演唱會中段，憶蓮對着老友鬼鬼的倫永亮說：「我好愛你呀！」倫永亮隨即指向負責打鼓的恭碩良，憶蓮甜笑說：「呢種愛同嗰種愛唔同，唔可以混淆。」現場觀眾立即起哄歡呼，接着憶蓮又喊住說：「今晚真係好開心，雖然我晚晚都有喊，不過今晚係喊得最犀利，你哋有冇一齊喊呀？大家一齊喊、一齊笑，其實係一件好簡單同開心嘅事。」最後演唱會到凌晨12時才完騷，完騷後憶蓮再度解釋愛不可混淆，她甜笑地說：「一個係友情嘅愛、一個係愛情嘅愛，我都唔係第一次公開講。」問到有歌迷在網上買門票疑遭騙財？憶蓮表示唔知情，主辦單位則說：「我哋都呼籲啲歌迷用正途去買飛。」採訪：馬建華攝影：仇志德