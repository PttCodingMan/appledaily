黎明（Leon）下個月28日開始，會於中環海濱活動空間舉行8場演唱會，昨日黃昏約6時，黎明親自到現場睇景，到埗後還即時拿相機不停拍照，但只逗留約5分鐘便離開，臨走前Leon接受《蘋果》記者訪問，他表示：「今日特登嚟睇景，之前未嚟過，第一次嚟睇，因差唔多要搭台，有啲嘢要知道一吓，唔係就冇咗方向，同埋唔知呢度乜嘢規矩，所以嚟睇吓，之前呢度有個藝術展我又唔喺香港睇唔到。」
問Leon對場地是否滿意？他說：「好好呀！滿意，好有香港代表性，自己好鍾意。」他又表示，場地可以做到他要的效果：「會整到晒，呢度𠵱家拆緊嘢，整番平個地就輪到我哋喇！」採訪、攝影：畢紹基、吳耀輝、陳慧安