無綫近日公佈本業首度虧蝕，陳志雲憂慮政府以此作為不發新電視牌藉口，他說：「佢哋會話『我哋都話啦，唔可以發咁多個牌，𠵱家連龍頭大哥業績都變成咁，再發牌嘅話，嗰間都冧埋咪仲死』，我最擔心呢樣嘢，如果先前申請免費電視牌照，發咗畀王維基，唔會有今日現象。」
ViuTV加入「好過冇」
陳指亞視被釘牌後電視界完全沒競爭，沒競爭不單對香港觀眾和業界造成損失，對無綫其實亦造成損失，「因為冇競爭唔單止冇進步，係會大退步㖭！我做乜要擺更多錢落去？你係咪都要揀我㗎啦！但當你冇人去爭、冇咗個話題，大家想睇免費電視嘅意欲更加低，加埋新媒體越嚟越蓬勃，免費電視步向滅亡日子就越嚟越近，所以大家睇到觀眾嘅流失，都係主要原因之一，點挽回觀眾睇免費電視，一定要盡快增加真正嘅競爭，而唔係求其畀咗另一個台（港台）做公營廣播。」全新免費電視ViuTV下月開台，陳認為縱使外地劇製作水準高，但香港觀眾也會愛看港劇，因有本地元素，令觀眾產生共鳴。陳笑說：「不過多個人入嚟玩總好過冇，但對於佢（ViuTV）競爭力有幾大，就要睇佢肯投入幾多資源落去。」■記者戴彩煥