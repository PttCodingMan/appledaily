張學友憑《暗色天堂》爭今屆金像獎影帝，他昨日於演藝學院出席講座和舒琪對談，席間分享31年來的拍戲點滴。學友自嘲提名過5次影帝都落敗，拍《痴心的我》令他和太太羅美薇走在一起，他笑說：「拍戲當真就有手尾，第一次唔知，所以影響一生，𠵱家錫一萬次都唔敢發生咩事。」學友還爆和王家衛導演因拍《阿飛正傳》令關係生變：「有個舉頭表情做咗60幾次，佢講咗句『算嘞』就走咗去，我好唔舒服。識佢時係朋友，點解咁對我？呢件事之後少合作，《東邪西毒》係最後一次。」此外，學友早前與今屆其他影帝影后候選人一起拍攝金像獎紀念特刊，而「專業精神獎」由資深燈光師周永光奪得。採訪：羅慧敏攝影：陳俊強