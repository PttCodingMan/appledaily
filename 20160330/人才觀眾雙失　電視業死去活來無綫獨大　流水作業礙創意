【電視風雲】【本報訊】陳豪、黎耀祥、陳豪……當亞洲電視即將由「永恒」走到「千古」，獨大多年的無綫卻10年如一日，未見轉機；曾經膾炙人口的本地製作電視劇，觀眾逐漸流失，去年本地業績更首次見紅。是行內青黃不接？還是政策累事？快將開台的ViuTV又能否為一池死水的香港電視工業帶來漣漪？本報將在亞視熄機前一連3日專題剖析。
香港的電視台，曾是電影工業的少林寺，不少著名影視人都是電視台出身。但隨着電視台固步自封而被觀眾日漸離棄，電視人才亦出現斷層。負責影視課程的學者指，「以前入電視台做好威」，但現時學生都不以加入電視台為首選。資深電視人亦批評，政府政策也窒礙了本地人才的發展。政府容許一台獨大多年，令整個電視行業欠缺製作高質素節目的原動力，《壹號皇庭》系列及《妙手仁心》監製鄧特希認為，這是導致台前幕後青黃不接問題嚴重，「前排同TVB一位導演食飯，佢話同朋友傾偈時被嘲笑『最近拍乜X劇』，X係粗口嚟，咁情況下都唔想做啦！無綫一直冇對手，成班前輩又坐喺度，下面嗰班睇唔到前景同機會，人才自然流失」。
鄧特希：有知名度都返大陸
鄧續說：「幕前更現實，青春有限，稍有知名度都會返大陸發展搵多啲。香港製作費同內地冇得比，我哋（監製）選角好頭痕，假設一部劇要搵兩、三位男主角，約30至40歲之間，你話可以搵邊個？有啲喺TVB，有啲返咗大陸，有啲二、三線可能有潛質做主角，但實際市場又話畀你聽，不如搵番吳啟華、陶大宇、宣萱，喺東南亞一帶有呢幾個名就會感興趣（有市場）。」無綫前業務總經理陳志雲則指，青黃不接情況早已存在，原因是電視台流水作業式製作影響創作空間，加上內地節目需求吸納了大量香港人才，令香港人才買少見少：「但冇辦法，香港冇競爭，冇機會畀佢哋去磨刀，咪去內地！」其實香港不乏培育電視精英的硬件，知專設計學院每年有約200名電視電影課程學生畢業。學院傳意設計及數碼媒體學系主任黃培達表示，近年越來越多私人機構聘請攝製人才，時裝、地產等都需要人拍片及剪片，毋須大學學歷，實用攝製課程更配合市場需求，所以他們的畢業生基本上不愁出路。黃稱因出路多元化，學生想法亦有轉變，「以前好鍾意入電視台做，好似好威，𠵱家好多學生都唔想第一份工就入電視台，佢哋自己都未必睇大台節目」。年輕一代不像以往般對傳統電視台抱幻想，學生九成時間對着電腦及手機，接受新媒體能力高很多，很多學生寧願加入小型網台，覺得發揮空間較大。
蕭若元：台前出唔到周潤發
資深電視人蕭若元也認同說：「時代唔同晒，六、七十年代，電視係未來新嘢，當年大學精英如周梁淑怡、葉潔馨等，爭住入行，做電視係好潮職業，𠵱家電視變成夕陽行業，成行老化，台前出唔到周潤發、劉德華同梁朝偉呢類巨星，幕後編導演都冇人才。」電視台本身未能孕育足夠人才，曾任職多間電視台的資深編導蔡錦源指出，電視業十多年前已出現人才斷層問題，電視台一直以來並無有系統訓練新人，沿用方式是舊人帶新人，但舊人又追不上影視新發展，「就算有訓練班，只不過幾個月至半年，之後就掟出嚟自生自滅」。蔡認為現時電視台太制度化，由高層管理人員控制創作，高層怕影響收視、怕孭鑊，不敢嘗試新意念，只會扼殺創意。政府限制發牌亦扼殺創作空間，現時相比70至80年代，已有多間大專開辦多媒體課程，有大量高質素影視畢業生，但電視業卻無一個好園地讓他們發揮。必須開放頻道，令更多人有機會不斷嘗試。■記者麥志榮、王麗春、周鳳儀、楊潔雯