唔少女士都想擁有驕人上圍，有深長嘅事業線，不過其實大胸都有大胸嘅煩惱。《花花公子》24歲模特兒Lindsey Pelas就擁有32DDD嘅cup數，但係Lindsey接受《Cosmopolitan》訪問時都話大胸令人苦惱，仲親自解釋11項煩惱。煩惱1: 容易走光Lindsey話大胸嘅女仔平時唔小心跌嘢落地下，烏低身執如果唔小心，雙胸係好容易跌出嚟。煩惱2: 着衫難好睇Lindsey話無論係着普通T恤、晚裝、婚紗，只要係個胸大，睇落就好低俗，好似四仔女星咁。煩惱3: 難以扣鈕Lindsey指每次買恤衫，扣鈕去到心口位置都係件難事，就算俾你扣到，出嚟嘅效果係好似件衫穿咗洞咁唔好睇。煩惱4:做運動被人注視Lindsey講到呢度就嬲，因為佢每次去做gym，要跑跳時胸前就會彈彈吓，而其他人就會望實晒。就算只係舉啞鈴，男人都會望實佢條事業線。煩惱5:好難買胸圍Lindsey指要買合適嘅胸圍或運動胸圍簡直係惡夢，如果背部個位fit，但胸前就塞唔晒。煩惱6:胸部易出汗Lindsey話呢個係每日煩惱，佢話要用止汗劑噴事業線，如果唔係就好擔心會有體臭。煩惱7:以為係僭建Lindsey表示其他人成日問佢個胸係咪假，問佢點解就整到咁大，佢就好想叫對方收聲。煩惱8: 唔可以戴長頸鏈Lindsey話每次戴長頸鏈，頸鏈就會消失於佢雙胸之間，睇落係超級怪。煩惱9: 食物碎卡於胸前Lindsey食嘢時間，薯片、餅乾之類嘅碎片經常跌落佢嘅事業線中。煩惱10:斜孭袋唔易孭Lindsey指每次想用斜孭袋時，條肩帶一定會深陷於雙胸之間。煩惱11:難扣上安全帶Lindsey話搭車想扣上安全帶都好好唔舒服，因為太緊，佢希望日後設計會有改善。不過最後Lindsey都話有個好處，就係雙胸之間可以收埋好多嘢，例如電話。