下周一沙田九草兩泥賽事，草地用A加3欄作賽，此跑道形勢一向似谷草，對內叠前置馬有利，以最近1月31日為例，當日一至六檔包辦八W，中內檔佔盡優勢，而且九場轉彎路程賽事中，共有八匹頭馬守前五位入直路建功，留得太後好難追，所以仍然要秤先具前速之馬匹。今戰列陣馬中，八場「智者」四次角逐A加3欄獲兩勝兩位，另外，十場「英明勇將」是全場唯一曾於A加3跑道上名之參戰馬，兩駒憑較佳場地性能有力爭勝。至於兩場泥地路程皆為1200米，一月至今七場同程，放頭馬取得三勝三位佳績，所以頭場「永得米」及七場「旅遊多寶」等擅跑泥地短途之快放馬值得優先留意。