Hathaway才100日大已有長長的睫毛同大眼輪廓，非常精緻五官絕對係美人胚子。昨早昆凌突然貼一張囡囡正面照，網民連題都起埋:「小周周終於露臉了!」那雙大眼睛真係好似波子咁，好精靈，雙眼皮又深又長，吮手指一派老定，不過頭頂毛毛就暫時只係毛毛…也有人留咗句:「好險沒像爸爸……」即引來連串討論:「除了眼睛小了點外，爸爸的鼻子嘴巴輪廓都很帥啊！！重點是幽默！！男人還是要幽默啊！！！」、「我覺得有像爸爸啊」、「就好險沒像爸爸的眼睛。不過有爸爸音樂細胞就不錯。」、「好險周董娶混血兒，但這樣講很對不起周董哈哈！」、「哪有眼睛小啦~~明明就超可愛」昆凌唔知係咪見大家誤會晒，反應又咁熱烈，都有啲驚驚喇！到昨日近中午12時，佢再度po另一張抱著兩個B嘅相，話：「今天一起拍廣告的小孩實在太可愛，手機容量要被我用完了，哈哈哈」，之後再喺舊post留言道歉兼澄清話呢個可愛BB係工作上遇到㗎！