G.E.M.早前喺深圳出席「QQ音樂巔峰盛典」，拎咗兩個獎實屬意料之內，但呢幾年玩成熟造型嘅佢今勻玩大咗，着上粉紫色push -up 內衣加白色超短高腰褲，外面仲有件超貼身漁網上衣，配搭令人O晒嘴。
不過，計我話最「注目」都係配飾部份，螢光色毛毛外套同白色花形耳環勁搶focus，再撈埋運動橡筋手帶，八十年代復古風加2015年sports chic都可以話係......新嘗試嘅。點都好，既然要玩復古風同sports chic，不如學吓佢哋嘅襯法好過。記者：黃樂雯