今年春夏季手袋非常colourful，唔少品牌都推出鮮紅、粉紅，又藍又綠嘅design，個個都好吸睛，明星名媛都爭住鬥鮮色。日前梁詠琪(Gigi)同佘詩曼(阿佘)去《暗色天堂》首映禮，都不約而同用鮮色手袋。Gigi一身黑色casual look，孭住Salvatore Ferragamo嘅Addy Satchel Bag，鮮黃色設計好sharp，撞埋低調簡約造型，更加搶眼。阿佘就拎住Saint Laurent嘅熱賣款Sac de Jour 鮮橙色Baby版本，屬非新季出品，但同樣在簡單白色服裝上成為造型焦點，品牌今季亦推出其他新色如鮮黃、閃電藍，都非常醒目。而何超盈大前晚出席「2016芭莎藝術玄如之夜」，就一身綠色tone on tone襯法，手挽Givenchy嘅Pandora Box新款薄荷綠色手袋，粉調色系別具清新甜美效果。更多時尚新聞，即上： http://add.appledaily.com  