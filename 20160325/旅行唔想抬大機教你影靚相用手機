每次旅行都是一份回憶，不少人都會以手機取代相機記下值得珍惜的一刻。建築師鄭振揚（Tugo）喜愛旅遊，並將壯麗風光攝進鏡頭，去年先在國家地理攝影比賽奪獎，今年再獲Sony世界攝影獎香港區第3名。臨近復活節外遊旺季，Tugo以3招教路，通過構圖、光線及顏色，即使用手機都可以拍好花、影靚景。記者：佘錦洪 為求輕鬆享受遊行，現時不少人寧用隨身手機拍攝，多於揹上俗稱「大機」的單反出行。Tugo雖慣用大機但承認手機勝在靈活，雖然在操縱上有不少限制，但善加利用同樣可拍出靚相。 無論大機或手機，Tugo指出，相片最基本元素其實是構圖，無論影人抑或影花，找到一個合適的角度至為重要，「最好先用眼觀察，諗好張相係點，再用鏡頭去捕捉」。他指市面上大部份手機都是固定焦距，若用數碼變焦只會降低相片質素，「有時要擒高擒低影，或者會辛苦啲，但呢一點係唔可以懶。」 現時出遊撞正春季花期，Tugo指拍花可近亦可遠。近的是指將花作為相片主體，構圖時集中在某一朵盛開的花朵，若將手機盡量擺近，更可拍出前清後濛的「淺景深」效果。如想拍攝花海壯麗，他指可以將手機舉高，把花朵填滿畫面；樹上滿開櫻花若距離太遠，則可以站後兩步，嘗試將整棵櫻花樹攝下。 假期熱門景點遊客眾多，Tugo稱適當的構圖另一功能就是避開人群，發揮創意，如利用河川或湖中的倒映拍攝，「但要留意風勢，一般朝早風細啲，中午就會大風啲。」但有時只拍景物會略顯單調，「可能係一個人行過，又或者係花上面有蜜蜂、露水，可以話比人知個比例」，而合適的時機需要等待，「影相就係咁，要有啲耐性。」 光線亦是攝影重要一環，而手機不可像大機般自動調較去遷就光線，所以Tugo認為要善用現場光線。他指陽光普照時景物會光暗分明，順光影花容易突出主體。但若選擇逆光拍攝，因花瓣透光，花朵在陽光下會更顯通透，亦是另一番的美。不過就算撞正陰天，在相對柔光均勻的光線下，可選擇放棄天空，改以特寫花朵呈現花朵線條。 拍花時想再突出一點，Tugo指可利用顏色做對比，「用多啲唔用色嘅底，好似係綠葉咁，避免用另一朵花痴埋撞色。」如遇上陰天或想強調物件的線條，可索性將濾鏡轉為黑白模式，減去顏色的影響。 Tugo提示用手機曝光時不妨調暗一點，以降低因自動採用高感光度（ISO）帶來的訊噪（Noise），「咁亦都會保留多啲細節，後期可以推返光。」當需要影夜景，可以帶同輕便迷你腳架協助，以防相片「鬆郁濛」。 但講到尾，若想拍出獨特的「呃Like」相，Tugo提醒不宜照抄「明信片相」，「唔好人影咩你又影咩，先至影到屬於自己嘅風景。」 手機拍攝花朵要點1.若以花作主體，將手機貼近花朵可拍出前清後濛的「淺景深」效果2.若拍攝花海，將手機舉高，把花朵填滿畫面；站後兩步將整棵花樹攝下3.陽光普照時，順光影花容易突出主體，若逆光拍攝，花朵因花瓣透光會更顯通透4.陰天時，拍攝時放棄天空，改以特寫花朵呈現花朵線條。或轉為黑白模式，減去顏色影響5.以綠葉作為底色，突出鮮艷的花朵6.手機曝光時不妨調暗一點，降低訊噪，後期再推光7.影夜景可用迷你腳架協助資料來源：攝影師Tugo