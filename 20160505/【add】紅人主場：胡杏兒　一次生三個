娛圈生B喜事浪接浪，最新有陳茵媺及陳豪三年抱三，成功追女，接着還有湯唯、李心潔等。去年底結婚的36歲胡杏兒都想趕上這股生B潮，正積極調理身體，期待組織圓滿大家庭：「一次生晒佢，我唔介意三胞胎。」兩夫妻才完成兩個半月的環球蜜月之旅，杏兒這位客家新抱，要兼顧拍片、婚紗店生意及兩家長輩，大呼「女人唔易做」，幸得老公照顧有加，連出埠工作都愛相隨，看來愛得纏綿的他們距離造人目標不遠。統籌：林妙萍造型、撰文：林嘉慈攝影：周樂恒攝錄：郭賢興化妝：Miko Wong of Cyrus Lee Team髮型：Lorraine Lam of hair culture胡杏兒與才俊李乘德（Philip）由相識至結婚，於一年內極速完成，傳宗接代都要快，「我哋都唔想話等好耐，但會順其自然。」現階段，她一邊享受工作，一邊調理身體。問想生多少個B？她爽快地說：「最圓滿係一次生晒佢，我唔介意三胞胎，哈哈，但唔知呀，唔係咁容易啦！」組織五口之家，目標明確。
養肥老公
兩公婆婚後即展開環球蜜月之旅，遊遍日本北海道、美國紐約、希臘小島Santorini、新西蘭塔拉威拉湖、大溪地波拉波拉島、馬爾代夫等12個地方。在日夜相對兩個半月期間，杏兒覺得老公婚前婚後沒有改變，關愛、甜言蜜語如昔，笑說只有身形走樣：「我覺得我養肥咗佢少少。」至於杏兒自己的分別？她說：「好多人話結咗婚，好似開心咗。」的確，杏兒笑得更甜。心底裏，也有着微妙的變化，「有咗個身份，責任上係大咗，真係以前覺得好free，鍾意去邊就去邊，鍾意做乜就做乜，𠵱家就真係需要諗多一層，諗多一步，企喺對方嘅立場去諗，多咗責任。」離港工作前必定知會老公，「喺香港做嘢，當然唔需要徵詢意見，譬如要離開幾日、幾個禮拜，甚至乎有啲好長時間，當然要講啦，係互相尊重。」杏兒這段關係的幸運，在於互相遷就，老公的工作夠彈性，「如果接電視劇就真係會長啲，佢都好好嘅，話：『如果有需要，我咪嚟探你囉。』」
女人難做
肩負人妻責任不久的杏兒，要兼顧拍攝戲劇、處於起步階段的婚紗店，復工短短一個多月，已有所慨嘆，「其實真係好忙，現代女性想有自己嘅career，又想有自己嘅家庭，又想有朋友，家庭方面，除咗自己個家庭，仲有爹哋媽咪嘅家庭，老公嘅屋企人，開始慢慢感覺到女人唔易做。」但她欣然接受挑戰，「人生都係咁，冇挑戰又會好悶。」面對夫家的客家大家族，她卻沒有壓力，「盡量做到嘅就做，好多嘢唔係你自己控制，OK嘅，冇乜壓力。」大後日是婚後首個母親節，杏兒早有準備，打算買首飾給媽媽及奶奶，「通常都揀啲戴住嘅，佢哋戴住又開心，見到人會話：『呢個係我新抱送㗎，呢啲係我個女送㗎』，咁咪好啦。」對兩位媽媽盡責，這個女兒及初歸新抱，絕對稱職。
兼任公關
工作成為杏兒的頭號挑戰，尤其是成立未滿一年的婚紗店，「做一啲之前未有機會嘗試嘅嘢，譬如品牌個brand building，點去marketing，點去擴展生意，希望去到唔同嘅地方，呢啲自己一手一腳，都會去搞。」不僅親自示範做生招牌，背後的公關工作，亦是親手負責，運用自己的人脈、網絡，發掘更多機會，「安排去新加坡，帶啲婚紗去影雜誌，都係我自己聯絡。我覺得幾好玩，但係都忙嘅。」演藝工作同步，她望角色不要不斷重複，恨飾演如殺人犯、有精神問題等富挑戰性的角色，亦想與未曾合作的對手及導演合作。最新拍攝的愛情電影《在澳門說我願意》，就夥拍前跳水王子田亮，新鮮感大增，「雖然佢以前係運動員，但都好專業。」
戒加工食品
生B講求健康，女士太瘦、太肥都影響受孕。110多磅的杏兒屬標準身形，平日抽空跟私人教練學做運動，主要為保持體態穿靚衫，「我幾鍾意玩拂繩，基本上係全身運動，加收手臂，係咁做係咁做，做到擲都擲唔切，但知道辛苦就有result。」飲食均衡，最重要新鮮，「盡量食新鮮整出嚟嘅嘢食、生果等，唔食process出嚟嘅，好似罐頭、醃製食物。」更多精采時尚內容，盡在 http://add.appledaily.com 。