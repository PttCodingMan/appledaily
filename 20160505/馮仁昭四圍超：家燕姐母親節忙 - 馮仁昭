薛家燕噚日到石籬探訪安老院，佢話今年母親節唔可以同仔女慶祝，因為要同米雪、關菊英、李司棋去新加坡登台，不過已經提早食咗飯，亦都收到香薰味頸鏈加耳環嘅禮物。家燕姐仲話之前飛多倫多登台，當地落大雪，之後再轉飛馬來西亞做宣傳，兩地溫差大加上休息唔夠，所以患感冒，但因為忙到連睇醫生時間都冇，惟有靠喺新加坡買止咳止感冒藥粉。撰文：馮仁昭