ViuTV節目《跟住矛盾去旅行》前晚播映林日曦和「元秋」蔣麗芸尾集，林日曦繼續無視元秋，結果她在節目單獨訪問時，放下假笑鬧爆林日曦：「我又唔係要同你做friend，同你做friend做乜鬼啫！啱唔啱呀，你嗰本咁嘅雜誌仔（《100毛》）就釘啦！睇佢捱到幾耐，威到咁喎真係！」昨日林日曦在facebook回應：「難得尊貴議員洞悉傳媒行業現況，知道經營環境困難，我哋本雜誌仔隨時釘，係絕對唔出奇嘅事。鏡頭前彬彬有禮嘅尊貴議員，喺鏡頭後（佢以為喺鏡頭後）稍有失儀口出預言，係人之常情，佢冇做錯到，我哋選民係會繼續支持。」
林日曦亦透露中間人曾問會否擔心因議員勢力大而影響生意？他坦言：「口講話唔驚，當時心裏係有啲啲啲啲驚，唔係驚公司冇生意，係驚公司冇生意時會影響我兩位拍檔同埋啲同事。但幾分鐘後又醒番，有乜好驚？我有幾低能，我兩個拍檔只會一樣低能。」撰文： 唐琛悠