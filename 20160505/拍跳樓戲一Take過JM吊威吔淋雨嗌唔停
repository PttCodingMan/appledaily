文詠珊（JM）最近與余文樂、張晉等人合作拍攝新片《狂獸》，由《赤道》開始變身打女的JM亦越來越唔錫身，不過昨日她在佐敦拍攝一場跳樓戲時有少少驚，剛開始試位時在半空驚叫，又嚇到瞇晒眼不敢向下望，現場都見到有替身準備，但JM最後都自己頂硬上完成，而且一take過完美落地！
被車撞拍足8次
昨日中午12時雖然不是首次拍動作場面，但要由高處跳下則是首次，故JM試位時都很緊張，導演亦錫住她，最後只要求她吊着威吔由二樓急降落地，最後一take過導演叫收貨，惟拍她險被車撞的鏡頭就拍足8次，加上要製造落雨效果，現場大水車不停射水，JM亦淋足兩個鐘，但見她休息時緊張睇重播片，工作人員則不停替JM抹身，怕她被水淋濕後冷親。採訪、攝影：羅德光、黃曉程