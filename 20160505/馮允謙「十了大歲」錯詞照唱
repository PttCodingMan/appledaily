馮允謙新歌《葡萄釀的淚》其中歌詞「多一歲多一歲，十了大歲」，被網民指不明白，並在網上開帖問馮允謙「咩叫做『十了大歲』？」質疑是填詞人林若寧寫錯還是馮允謙唱錯，馮允謙昨回覆：「首歌講兩個朋友飲酒傾偈，醉咗講錯嘢，林若寧捉咗呢句幽咗一默，好似外國ABC講中文唔叻，飲醉會話『紅都面晒』。」不過林若寧卻承認錯誤：「其實係我打錯字，我疏忽冇再睇番歌詞。可能佢哋唔會覺得我會犯呢啲咁低級錯誤，如果大家聽到歌詞覺得好不安，我say sorry，唔關佢哋事，唔好意思搞到馮允謙。」之後英皇再解釋：「一直以為林若寧係咁寫，原來係美麗誤會。」採訪：皓騫