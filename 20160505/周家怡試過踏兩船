周家怡昨日在商台接受訪問，宣傳ViuTV劇集《瑪嘉烈與大衛系列 綠豆》，家怡表示劇集邊播邊拍，雖然每日最少開工12小時，但總比以前舒服，她說：「希望升到雙位數收視，我上高登睇到好多留言，觀眾係一邊睇一邊留言，希望多啲人睇同講，跟住開續集。」家怡透露劇情即將進入戲肉，一腳踏兩船的她會作出抉擇，而現實生活的家怡亦曾短暫有這個狀況，她說：「試過接近分手邊緣，識咗第二個。」家怡坦言不能接受一腳踏兩船：「你以為唔煩呀！唔會enjoy，又會內疚，又令到自己唔開心何必呢！」採訪、攝影：卓寶花