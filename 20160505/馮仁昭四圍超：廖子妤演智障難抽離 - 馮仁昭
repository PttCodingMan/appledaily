湯怡、廖子妤同吳浣儀噚日喺黃大仙拍港台節目《同行者》，劇情講述患有中度智障同自閉症嘅廖子妤學講「媽媽，我愛你」，搞喊咗演社工嘅湯怡同扮廖子妤媽媽嘅吳浣儀。影相嗰陣，湯怡心情仲未平復。廖子妤話第一次演身體殘疾人士，好大挑戰，好彩有老戲骨吳浣儀帶入戲。湯怡話：「佢（廖子妤）有時收工，都不期然做番抽搐動作。」撰文：馮仁昭