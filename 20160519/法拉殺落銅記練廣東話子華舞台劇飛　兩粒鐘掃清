男神黃子華和陳法拉的舞台劇《前度》未開售已宣告加場，昨日公開發售24場門票，短短兩小時已被掃清，尖沙嘴通利票站昨早未開門已有逾百人排隊，排頭位的A先生和友人表示，昨凌晨12時已通宵排隊，希望掃齊24場飛，至於排第7位的李小姐坦言是法拉fans，跟朋友抽生死籌，輸了負責排隊。原來法拉已由紐約返港，昨早在銅鑼灣玩facebook直播：「我返咗嚟香港啦！已經開始綵排咗兩日，今日第三日，一切都好順利，劇本好好玩，今日我唔係嚟行街，其實會去廣東話老師度上堂，今日係第一堂，我差唔多兩年長期喺美國讀書，好少講廣東話，加上廣東話麻麻哋，所以要再練，今日上堂學廣東話，主要讀劇本入面角色嘅嘢，想練到對語言感覺再熟悉啲，廣東話，返嚟啦！」網友留言讚：「廣東話萬歲」。法拉這兩年在紐約茱莉亞學院（The Juilliard School）修讀戲劇碩士課程，已故喜劇巨匠羅賓威廉斯（Robin Williams）、金像影帝奇雲史帕西（Kevin Spacey）也是該校學生。網上還有一條法拉跟同學上堂短片，她有一秒鏡頭。
新廣告分享快樂
至於男神子華為某連鎖快餐店拍攝的廣告亦曝光，主題是快樂第一，他在廣告中暗地出手讓陌生人互助、嗌交情侶和好、父親關心女兒，成功製造快樂，網友有讚有彈：「男神好得，不過其實條tagline sell乜嘢product都得」、「拍到黃子華好似死咗！變咗隻鬼，將啲未了嘅心願做番晒咁！」採訪：羅慧敏攝影：仇志德