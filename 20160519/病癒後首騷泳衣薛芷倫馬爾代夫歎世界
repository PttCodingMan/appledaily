Ball后薛芷倫(Fanny)之前喺微博網友欺凌，大肆攻擊佢整容，而Fanny都爆seed還擊皆因抗癌時，接受化療同藥物治療，其間卻因患上Stevens-Johnson Syndrome（史蒂芬斯強森症候群）後遺症。Fanny懶理網民，繼續愛喺社交平台ig、微博分享生活，呢幾日佢就去咗馬爾代夫度假，罕有大晒比堅尼泳裝，玩水上活動、喺沙灘玩yoga。此行佢都玩得極豪，又坐私人飛機，又入住LVMH Cheval Blanc別墅，認真識嘆。《蘋果》就打畀Fanny，問佢今次同邊個去旅行，佢就笑笑口玩神秘：「我都好耐冇着泳衣，仲post ig，自己平時都有注重體態身形，食得健康，成日行路行山keep fit。」