參加歌唱比賽出道嘅羅孝勇（Sheldon）離開無綫，𠵱家係獨立自由身，可以全心全意搞音樂，最近佢就出咗隻新歌《等價交換》，首歌係講愛情同麵包。噚日佢去新城宣傳，Sheldon話：「花咗半年製作新歌，完成製作MV之後，終於可以上載網上分享，成個人好攰，放上網嘅一刻，成個人好空虛。」羅孝勇仲話得到舊愛林欣彤嘅鼓勵，新歌MV上載YouTube幾日已有十幾萬點擊。撰文：馮仁昭