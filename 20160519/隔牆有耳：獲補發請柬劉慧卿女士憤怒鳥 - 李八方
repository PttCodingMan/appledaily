劉慧卿之前喺立法會講過，市民個個都認得佢係劉慧卿，藉以鬧班官員唔使叫市民認住佢，但似乎特首辦就真係當卿姐冇到。卿姐早前遺失咗與張德江會面嘅酒會請柬，特首辦補發請柬畀佢時，信封上竟只稱佢做「劉慧卿女士」（圖）。劉慧卿覺得「離晒譜」，話平日政府向佢發出嘅所有公函，均稱呼佢做「劉慧卿議員」，難以理解特首辦在此請柬中，竟唔承認佢嘅議員身份，「我係民意代表嚟㗎」。特首辦俾卿姐鬧到飛起，發言人冇直接回應不稱呼卿姐做「議員」嘅原因，又指特首辦主任邱騰華上周發出嘅請柬（即係卿姐唔見咗嗰張），都係以「立法會議員ＸＸＸ先生／女士」稱呼。特首辦咁嘅回應，劉慧卿話「即係時有時冇啦」！ 