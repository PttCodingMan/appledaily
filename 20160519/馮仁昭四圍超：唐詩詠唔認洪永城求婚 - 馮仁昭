洪永城被指以前拍拖都係玩票形式，成日掛住打機、睇波同去旅行，甚少計劃將來，但自從認識唐詩詠之後就改變咗，近年公開認愛，對外表示有意成家，就係想將唐詩詠「私有化」。噚日有報道指洪永城日前喺台灣向唐詩詠求婚，仲搜集資料睇人哋啲婚紗相，又研究外國搞婚宴，之但係唐詩詠冇即刻答應，洪永城亦未放棄，會再搵機會求婚。馮仁昭噚日問過唐詩詠，佢話：「冇啲咁嘅事。」撰文：馮仁昭