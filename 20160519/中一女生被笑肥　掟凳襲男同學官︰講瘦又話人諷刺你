【本報訊】體重超過180磅、身形較同齡女生高大的13歲中一女生，不滿遭素有積怨的同班男同學恥笑肥胖，一怒之下將男同學推跌，並用膝頭壓在他身上，不斷用雪條棍拮男生頭部及手腳，翌日更掟凳襲擊對方。女生昨日承認兩項普通襲擊罪，裁判官李家齊昨就肥胖問題問被告：「（笑你肥）有咩不對？」，又反問：「咁話你瘦又對不對？一陣間你又話人諷刺你喇。」記者︰楊思雅庭上透露女生去年底因盜竊接受警司警誡，相隔不久便於今年初犯本案，李官認為她認罪但沒反省之意，將她還柙至下月1日，索取更生中心及感化官報告後判刑，欲藉此讓她「體驗下有咩後果。」女生昨日在父母及社工陪同下到庭應訊，其律師求情時表示，她因不滿一些人不尊重對待，衝動下失控襲擊對方，感到非常後悔。李官多番追問她遭警司警誡一事，態度愛理不理的她支吾以對，承認因貪心擅取同學銀包。李官及後苦口婆心與她分析事件，直接問及男同學笑她肥有何不對，她略迴避並反駁指對方「好煩，唔中意」。李官追問「講番肥嗰方面，有咩不對？」當女生承認肥是事實時，李官始罷休謂「係囉，咁事實係嘛」，更反問「咁話你瘦又對不對？一陣間你又話人諷刺你喇」，並斥責女生不應暴力解決問題。李官又問襲擊男同學的雪條棍何來，女生指：「我跪低佢（事主），（有人）遞過嚟咪拮佢囉！」李官即說：「咁畀把刀你又拮佢呀？」女生不耐地承認當時一時衝動，又透露當時也有其他女生踢事主。
辯方申禁記者旁聽遭拒
女生又指曾遭事主以粗口問候及遭對方張凳「棘親」，遂用凳掟他，隨即又改口指不知掟中對方，李官即連珠炮發說：「你俾人棘親，係自己唔小心箒！張凳得罪你？張凳生得唔好？」由於施襲女生現僅14歲，案件安排在少年法庭審理，記者欲入庭旁聽均需預先向法庭登記，獲裁判官批准方可入內。辯方甫開庭即申請禁止記者旁聽，要求法庭在公眾利益及其當事人意願間取得平衡，更要求記者向法庭闡釋案件涉及甚麼公眾利益。李官則說：「睇唔到有咩原因唔畀佢哋（記者）入座，無論佢地有興趣定無興趣」，辯方指「明白法例容許……」，惟未待陳詞完畢，李官即打斷「唔係容許，係寫到明可以」，批准記者旁聽。案件編號：ESCC700008/16