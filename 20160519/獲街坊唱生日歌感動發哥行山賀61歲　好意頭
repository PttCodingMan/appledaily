昨日是周潤發61歲生辰，本報《蘋果動新聞》特別製作一條賀壽片送給他，記者深入九龍城魚檔、菜檔、水果舖同凍肉舖，搵來一班發哥街坊街里一人唱一句生日歌為他祝壽，這首歌是用了發哥舊作《大丈夫日記》改編了歌詞，歌詞改得夠鬼馬，街坊唱得搞笑，難怪發哥昨日都看得好開心和感動。
寓意步步高陞
到底主角發哥昨日如何慶祝呢？原來他一早與老婆在家吃完早餐，就約了健身教練去行山，晚上偕太太和朋友一起吃飯慶祝。據知，發哥的賀壽行山選了輕鬆易行的錦田甲龍徑，經川龍、牛寮上荃錦坳，再經甲龍林徑落雷公田。昨早11時有盧姓女行山友在雷公田野生捕獲發哥，合照後即刻把照片放上facebook，並留言話：「上得山多終遇發，原來今日發哥61歲生日，我超lucky呀！發哥生日大快樂！」發哥表示生日去行山特別好意頭，代表步步高陞的意思，而他在本周一已約楊千嬅等食飯預祝。發哥和發嫂昨日看到本報的賀壽短片後，他倆被一班街坊打動，沒想到九龍城街市好友如此有心，發哥表示：「見到呢班街坊咁有心幫我賀壽，真係既開心又感動，多謝！多謝！生日年年有，都冇乜要啲乜嘢特別慶祝，不過今晚就約咗老婆、朋友一齊食飯。」採訪：鍾國仁