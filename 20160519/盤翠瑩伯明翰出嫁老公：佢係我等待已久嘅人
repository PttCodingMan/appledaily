前無綫新聞主播盤翠瑩同前香港足球隊成員馮嘉奇，於香港時間大前日喺英國伯明翰舉行童話式浪漫婚禮，盤翠瑩舊同事兼現任無綫新聞主播張文采亦專誠飛到英國出席。馮嘉奇昨日以英文短訊回覆《蘋果》，佢話：「我現在感覺好似我哋初初識嗰日一樣，上帝早有安排，而我都知道佢(盤翠瑩)係我一直等待已久嘅人，係命中註定。」馮嘉奇透露婚禮喺Eastnor Castle舉行，有38名親友來臨作見證，佢話：「我哋向上帝祈求，由今日直到以後，無論好與壞，貧與富健康與疾病，都會關懷對方，直到永遠。」問到太太是否有喜？佢話﹕「唔係，不過都唔使擔心，我會加油，多謝大家對我哋嘅祝福，感謝大家。」