搵過工嘅都知，求職信（cover letter）好重要，有冇interview靠哂佢，不過有8大求職信錯誤時常出現係你我之間。1.求職信都冇調查發現，一半招聘者認為求職信必不可少，但另一半承認從來唔睇求職信。為咗增加安全系數，有封求職信係好啲嘅。 2.倒模求職信係，網上有好多求職信範例可以炒，但如果僱主見到你張求職信內容同人哋嗰張差唔多，好難有意欲請你。 3.Dear sir或Dear madam做吓調查，了解收你封求職信係咩人，叫咩名，唔好再用sir或madam啦！有啲誠意好嗎？ 4.Proofreading根據調查，66%招聘者話當見到求職信上有錯別字，會重新考慮寫呢信封嗰個人適唔適合做呢份工。所以話做好校對，唔好有錯別字，大家中學都做唔少proofreading，有晒經驗啦！ 5.關於你自已求職信梗係講多啲自已，唔好寫啲離地球太遠嘅嘢，僱主唔需要知嘅，講吓自已點解做呢份工先啦！ 6.讚吓公司求職信除咗講自已，當然又要講吓你有幾欣賞間公司。唔使講「公司係我家， 人人愛護它」嘅，提人哋旗下有咩品牌，講到自已好了解間公司就ok。 7.太長一份工幾多人見呀？成座山咁高嘅求職信，要睇晒已經好辛苦啲招聘人員，你仲要寫水蛇春咁長嘅求職信，睇死人咩！封信簡簡單單，唔好同個人履歷撞就得。 8.有冇後續留下聯絡電話，叫人有問題可以隨時搵你。咁都做唔到？好難有工搵你。