懷孕近20周嘅伊能靜，外界一直猜測佢今胎陀仔，噚日情人節佢喺微博上載最新超聲波相，並寫上「It's a Girl！」更冧爆向老公秦昊留言：「如你所願，以後每個情人節，都有兩個情人要和你一起過了。」又分享埋一幅老公嘅畫作，估計都係情人節禮物。伊能靜喺02年為前夫庾澄慶誕下小哈林，今次有唔少人留言恭喜佢湊夠一個「好」字。撰文：馮仁昭