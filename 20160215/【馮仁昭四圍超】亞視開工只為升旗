亞視新聞停播已經成個星期，仍然拖糧嘅亞視噚日依然有運作，上晝有兩名員工分別坐公司接駁巴士返工，下晝就有零星員工踩單車同揸電單車返去，不過大門依然係落半閘。而採訪車泊晒喺廠，未見新聞部同事出勤採訪，但之前冇升起嘅亞視旗、區旗同國旗均有升起。噚日仲有踩單車嘅遊人，喺亞視門前留影紀念。撰文：馮仁昭