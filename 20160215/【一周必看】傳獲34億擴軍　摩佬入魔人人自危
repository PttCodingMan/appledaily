摩連奴教曼聯嘅新聞日日有，陪住大家過新年，但內容差唔多，第一日就曼聯消息人士爆料，第二日就到摩佬身邊朋友披露，第三日仲話傳摩佬親口承認。噚日有啲新少少嘅報道話，摩佬喺曼聯嘅年薪會有1,500萬鎊，而向來吹水唔抹嘴嘅英國《每日星報》仲話摩佬今夏有三億鎊（約34億港元）擴軍，真係信不信由你！