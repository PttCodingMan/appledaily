【未來大計】都都寶有意將深圳公交卡引進本港，創辦人何宗盛表示，計劃與本港零售商合作，在新界北區鋪設都都寶終端機，吸內地旅客消費，「如果我哋推埋嘟卡優惠，八達通肯定震到好似貓王咁」。何宗盛指，現時不少商店均接受人民幣，若果深圳客持公交卡，拍在都都寶鋪設的終端機上，助旅客作小額支付購物，增加商店生意額，「只有內地公交卡嘅支付速度先夠快，支付寶同微信都唔得，Starbucks、吉野家、美心等，我哋都想合作」。
若商舖設置終端機，都都寶需要每天結算，並從內地支付人民幣到港，當中牽涉跨境資金調撥，「呢個係難題，銀行跨境調撥費要1%，我成單交易都只係收1.5%，貴到咁就無意思，我哋仲搵緊願意合作嘅銀行」。金管局目前接受儲值支付工具（SVF）牌照申請，何宗盛有興趣參與，「金管局認可嘅牌，係國際水平，天下無敵」。未來若在港創立儲值卡，將會開拓交水電、買保險等服務。不過他認為牌照的風險管理要求高，「合規人員嘅薪金非常高，我哋未必負擔到」。反而規定2,500萬元資本要求較容易。