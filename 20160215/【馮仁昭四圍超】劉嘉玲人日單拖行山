劉嘉玲平時坐慣私家車，但自從跟咗老友周潤發坐過一次小巴行山之後，就似乎對公共交通工具產生無限興趣。噚日情人節，嘉玲又去咗行山，但今次未見發哥同行，老公梁朝偉亦冇現身，唔知係咪夜晚先一齊慶祝。嘉玲行完山離開，再一次選擇坐巴士，今次嘉玲就好守規則冇再超越黃線自拍，仲留言祝福大家：「初七、人日、情人節快樂。」撰文：馮仁昭