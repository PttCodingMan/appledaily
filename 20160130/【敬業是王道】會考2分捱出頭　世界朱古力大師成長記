今年29歲的霍耀文(Roger)說：「你好唔鍾意你份工、唔鍾意個行業，好難將工作做好。」2015年，酒店餅師兼朱古力工匠Roger，代表香港到巴黎參加《世界朱古力大師賽》(World Chocolate Masters 2015)總決賽，成為首位打入最後10強，並且奪得第6名的香港人，為香港爭光。今日的被肯定，完全來自Roger走對了路：「我會考只得兩分！我18歲報讀糕餅日間課程，夜晚去唔同嘅酒店或餐廳做Part-time，當時只有三、四十蚊一個鐘。完成課程後，我好快、好幸運咁搵到份酒店工。」Roger轉到現職那間酒店工作，全為了向當時效力同一酒店的著名糕餅大師呂德輝(Thomas)拜師，奈何他入職後十天，對方便離職了：「對我嚟講，呢個係職業上一個打擊。」拜師不成，Roger立即轉plan，一於自己前途自己打造。由2004年到現在，他報讀了不下十個實用課程；入行到現在，亦大大話話到世界各地參加了十四、五個比賽，最深刻的一次，是2015年的《世界朱古力大師賽》總決賽：「因為第一次有香港人可以打入總決賽！」作為酒店餅房的第二負責人，現在的Roger，與剛入行當學徒時相比，薪酬升幅達兩三倍。他強調餅師並非賺大錢的行業，也不是起步便能賺到兩、三萬元的：「入行時大概一萬蚊左右，萬鬆啲都有，而且好辛苦、工時長。」談到後輩，Roger也有氣憤的時候：「有個後生仔拎住個刀柄切士多啤梨，我問佢點解要用刀柄，佢說驚切親手！時下年輕人好多時被指廢青，只要你做番好一個人應有嘅基本態度，有禮貌、尊重別人，入到廚房呢啲已經幫到好多！」鳴謝：JW萬豪酒店、海港城延伸閱讀：講身份認同戥周子瑜唔抵 河國榮：我係香港人   http://bit.ly/1lRxi39 【冇有怕】10年馬拉松 心悠致青春：被淘汰是學習 http://bit.ly/1lRxuzb 【香港好現實】有樓就成功？健力士飛剪大師：不認同 http://bit.ly/1N905pO 【網絡23條】轉貼香港舊照或陷刑責 15萬Likes的社會責任 http://bit.ly/1SLmGQr 【5年冇正職】廢青？沸青？少女自由人：要捱得窮 http://bit.ly/1Uq692M 