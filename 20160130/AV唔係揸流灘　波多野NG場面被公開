人封「暗黑林志玲」嘅日本AV女優波多野結衣，上星期天寒地凍來港宣傳電玩遊戲，當日她穿高叉旗袍現身，睇得在場男士血脈沸騰。波多野返日本之後都冇停過，唔止開工拍AV，日前仲僅穿水着開粉絲見面會，坐定定為fans逐一簽名。日本AV女優出名專業，波多野都唔例外，原來打真軍拍攝時，製作認真得等同拍攝電影一樣，所以都會有唔少NG場面。最近，當地有收費電視嘅成人頻道，就公開拍攝AV嘅蝦碌場面，播出後反應熱烈，觀眾都大讚場面好笑，今次公開嘅片段中，包括波多野唸錯對白、拍拍吓忍唔住笑之類嘅場面，發現女神喺埋位時都經常蝦碌，有網民話睇完NG後，要即刻睇番AV版至夠樂趣喎！