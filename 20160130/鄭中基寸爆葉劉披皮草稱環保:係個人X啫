披著皮草嘅新民黨主席葉劉淑儀，連日嚟都被關注動物嘅團體同人士抨擊，但係呢!佢就一於少理，之前接受立場新聞訪問時仲解釋：「食牛肉，其實仲唔環保，因為畜牧業產生好多溫室氣體，而且亦唔人道；反觀美加嘅養殖皮草，係養幾百萬隻，o依家已經係環保，有埋網頁Fur is Green，時代已經轉咗。其實養殖Mink可能比養雞、養牛更人道，個潮流已經轉咗，佢哋唔知咋嘛。」此事連鄭中基都睇唔過眼，繼之前係facebook寸爆創科局局長楊偉雄自稱見過Steve Jobs後，昨日再喺facebook發聲：「其實著皮草的而且確唔係犯法嘅，係個人X啫。」貼文甫出，即係觸動到好多網民嘅神經，紛紛留言。Shingo Shingo：「其實佢應該用牛歡喜皮整件皮草啦，咁先襯佢」JJason Li：「叫佢歡喜姐」Kit Wong：「龍哥幾時都係龍哥」蕭立：「中基兄不枉我由天意開始鍾意你~」Christopher Fung：「講得好！人X先會着皮草........」