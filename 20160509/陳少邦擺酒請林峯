現年35歲的陳少邦將於今年12月17日迎娶拍拖6年的2007年珠江小姐季軍鄭加盈（Rain），兩人會在澳門旅遊塔擺酒，現時他正身在日本與未婚妻預支蜜月。少邦透露鄭世豪和黃嘉樂等會做兄弟，並已邀請同期讀藝訓班的林峯出席婚宴，他昨日在電話中說：「上次阿峯開演唱會，佢入後台已經恭喜我，但未知佢到時得唔得閒，可能佢快過我呢！」早前少邦和Rain已影了一輯結婚相，但當時少邦生眼瘡，效果不太滿意，他說：「睇吓有冇人贊助啦，但應該點都會再影多輯，因為老婆鍾意韓國style，要靚到好似張海報咁，但暫時仲未搵到幅好滿意放喺婚宴門口。」採訪：嵐山