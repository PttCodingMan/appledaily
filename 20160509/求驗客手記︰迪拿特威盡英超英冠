喺上周六李斯特城贏愛華頓嘅英超，我求大俠突然發現後衞迪拿特（右圖）。咦？佢唔係喺二月嗰陣借咗畀米杜士堡，而米堡喺同日唔係要打英冠煞科戰咩？原來，佢喺米堡賽後專登揸兩個半鐘車趕嚟㗎。迪拿特今季幫李城喺聯賽上陣12場拎到英超冠軍獎牌，加上米堡打和白禮頓後又成為英冠亞軍而升班，唔怪得佢有張戴住英超冠軍同英冠亞軍獎牌嘅相（左圖）啦！