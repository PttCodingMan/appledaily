黎明（Leon）4D騷前晚圓滿結束，鍾楚紅入後台與Leon合照後貼微博，留言：「Good show」，一身健康膚色的紅姑，着露肩裝現泳衣吊帶印，網友勁讚：「紅姑還是紅姑，黎明已成黎叔。」、「嘩！紅姑看起來比Leon還年輕。」、「俊男美女喜相逢」。此外，港姐蔡思貝和許亦妮於大前晚孖住朝聖，兩人回味無窮連續兩日在網上晒相，蔡思貝自認是金句王后：「其實我哋都幾襯，『不過唔好講啲有建設但係做唔到嘅嘢』，黎生說的金句，最後一場good show，我都係金句王后。」許亦妮則表示：「開心死了！黎明是我兒時的傳奇，I Love U你會否聽見嗎？」撰文：皓騫