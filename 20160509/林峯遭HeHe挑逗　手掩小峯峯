林峯上周日完成一連三場紅館演唱會，休息一星期後昨日復工，到屯門為新專輯舉行簽唱會，大會邀請三位fans上台向林峯施展舞功，務求引起林峯注意。其中一位男粉絲拿着星星仙女棒揮舞；另一位女粉絲蹲低再向林峯身上游走；最激的一位男粉絲則大玩火辣hehe舞，他拿着玩具雞在林峯面前跪地，最終越跳越埋嚇得林峯要用手保護小峯峯，最後林峯選了這位男粉絲勝出，還錫他手背作獎勵，林峯笑言自己未開始跳舞已成身汗。
未與女友母慶祝
林峯接受訪問時表示，演唱會後因心情放鬆患上小感冒，要到醫院求診：「好彩呢幾日有好好休息，兼且同媽咪先食餐好慶祝母親節，體重都多番幾磅。」問到有否同女友吳千語媽媽慶祝母親節，他表示：「冇呀，嗰日都係同林家食飯，未準備好禮物。」之前好友馬天佑在女友背後小解，他即大笑：「下次同佢出去會拎定個桶畀佢，我諗佢真係好急，唔好再笑佢，佢好尷尬，講三年好啦。」
千語素顏買蛋糕
此外，千語BB前日下午3時多，獨自現身中環ifc，去了city'super買麵包，準備離開時突然折返幫襯買蛋糕，其間仍有不少途人認出素顏的她。之後千語BB才由司機駕駛的七人車接走，果然作為林峯女友，出入有專車接送地位崇高。 採訪、攝影：馬建華、潘冠恩