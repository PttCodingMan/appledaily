千億新抱徐子淇去年10月誕下孻仔李建熹，連同之前二女一子，湊夠兩個「好」字。昨日母親節，子淇在Instagram貼了拋高建熹玩空中飛人的合照，最後囝囝更玩到嘔奶，場面搞笑。子淇又留言分享為人母親的點滴：「未做母親之前，我唔會每隔15分鐘起身，去睇吓佢哋瞓醒點；未做母親之前，我唔會覺得見到佢哋打針，比自己打針更痛；未做母親之前，我從未感受我嘅心會同佢哋連為一體。致世界上母親，為照顧子女不眠不休，獻出冇條件嘅愛同得到難忘嘅回憶。母親節快樂。」撰文：唐如