搵食確艱難，但只顧搵食忽略仔女，又係咪為人父母所願？順德聯誼總會翁祐中學一班學生唔直接答你，用3D動畫答你，仲犀利到衝出香港，去到克羅地亞都贏兩個獎返嚟，可喜可賀。
講親子疏離
翁祐中學初中學生必修校本3D電腦動畫課程，而且年年都有學生參加世界各地比賽，今年仲憑《Family Day》同《Accompany》兩套作品，分別贏到聯合國兒童基金會（UNICEF）同克羅地亞政府兒童權利辦公室頒發「最佳兒童權利動畫第二名」同「MAXI高級組第二名」。咁啱得咁蹺，兩套動畫都係講父母同子女關係越見疏離，阿爸阿媽掛住返工搏殺，唔記得咗班細路，其實都需要佢哋喺身邊傾吓偈。唔知政府會唔會考慮用呢兩套動畫做改善家庭關係宣傳片呢？