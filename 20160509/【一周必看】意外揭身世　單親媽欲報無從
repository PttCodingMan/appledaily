自言樣貌「鬼鬼哋」的善儀，自細身邊人已指她長得不像父母，那時候她亦開始疑問：自己是否父母親生，更因此覺得對他們欠缺了「父母」的感覺。為此，她自責不孝，但連串疑團下，她曾不止一次問父親：「我係咪你生㗎，定係執番嚟㗎？」但每次父親都否認，她亦不了了之，不再追問。身世的問題，善儀多年來一直埋藏心底，直至今年1月，疑團才解開，當時她約74歲的葵芳邨舊街坊霍太聚舊，霍太告知她是梁家養女，「我哋嗰陣喺嗰度住，佢好細個，啱啱學行，大約1歲，成條巷街坊都笑佢（父母），咁老先嚟生個咁細㗎？佢阿媽都好坦白講畀我哋知，話係攞番嚟嘅。」心中疑團被解開，終確認自己棄嬰的身份，那一刻，善儀百感交雜。