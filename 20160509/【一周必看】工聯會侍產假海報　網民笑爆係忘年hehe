立法會選舉殺到，唔少打算參選嘅人趁提名期前，爭相賣廣告，以免計入選舉經費，打算出選嘅工聯會王國興同郭偉強，最近出咗張疑似「大愛」海報，由王國興凝望住抱BB嘅郭偉強，聲稱爭取男士7天侍產假，海報俾人改圖變成工聯會支持「同性婚姻合法化」。不過，無論同志平權，又或者7天男士侍產假，工聯會都係冇投票支持，一張海報盡顯工聯會選舉前講一套、唔使選又做另一套嘅典型手法。