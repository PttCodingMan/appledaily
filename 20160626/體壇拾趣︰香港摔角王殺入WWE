早前香港摔角手何顥麟同李杰森歷史性代表香港喺美國奧蘭多市，出戰由世界摔角娛樂（WWE）舉辦嘅世界輕量級經典賽，第一回合喺上周四錄影，七月中就會透過網上電視喺全球播出。今晚七點佢哋會參加喺柴灣青年廣場嘅「摔角之王」，到時有五場，壓軸係何顥麟鬥李杰森嘅AWGC輕量級爭奪戰。門票分$150同$180，城市售票網有售。