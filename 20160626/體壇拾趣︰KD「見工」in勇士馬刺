今季NBA結束，但眾球隊GM就要為球員交易努力。好似日前由公牛投紐約人嘅戴歷路斯（Derrick Rose）上周五開記者會，落實着番高中時期嘅25號波衫。今夏最重磅自由身球員杜蘭特（Kevin Durant），據報七月一日開始會留喺洛杉磯，同想簽佢嘅勇士、馬刺、所屬球隊雷霆等會面；勇士同馬刺仲包機安排重心球員同KD見面㖭。