「豬腸粉」雖然個樣生得唔夠靚仔，好在有演技搭夠，喺娛樂圈都算撈得風生水起，最難得係入行咁多年，緋聞都唔算多，真係一隻手都數得晒，佢同老婆結婚多年依然咁煙韌，行內人都讚佢係好仔。關仁有次就親眼見到，豬腸粉對老婆真係好包容，事緣有次揸車見到馬路隔籬線係豬腸粉兩公婆，喺燈位停低時，腸粉嫂竟然用手指撩鼻屎，雖然儀態盡失有啲核突，但豬腸粉就可以視若無睹，完全冇嫌棄。撰文：關仁