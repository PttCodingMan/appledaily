天時暑熱，去泰國一定要食雪條。當地出名款式多，早前抵港大熱的抹茶味Kit Kat甜筒，泰國先出，連日本都無。其實當地還有好多口味，不用專程走去Big C，便利店就有。泰國雜誌《BK Magazine》就品評了13款雪條，我們選了其中三款來試，誰知記者買完步行回酒店只4分鐘路程，已有兩條遭殃，化為一灘水。最後的生還者是……
1.Milo Magma（美祿味雪條） THB12 / HK$2.6好味度：★★★★耐溶度：★雪條完全不似「條」形，打開只得一灘水，雪條只剩下約5cm的長度。勉強還可試味，雖然溶了，但美祿味非常濃郁，好吃又不過甜。
2.Eskimo Monkey THB10 / HK$2.2好味度：★★★耐溶度：★★號稱世上第一條搣得開的雪條，造成蕉的形狀，外皮為綠色箒喱，入面是朱古力雪糕。一拿上手即斷開，但起碼還叫造型完整。口感不錯，但內裏朱古力略嫌太甜。
3.Magnum Vanilla and Chocolate THB13 / HK$2.8好味度：★★★★耐溶度：★★★★★香港都有的Magnum，曼谷勝在口味較多。外皮標榜用比利時朱古力做，有濃厚黑朱古力味，內裏雲呢拿味亦十足。最重要，是經歷高溫亦無穿無爛，內外無半點溶化迹象。所以話，泰國食雪條，識食一定揀脆皮！記者：甄俊宇圖片：林栢鈞