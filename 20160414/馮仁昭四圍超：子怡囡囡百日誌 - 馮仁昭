章子怡同老公汪峰個囡囡醒醒去年12月喺美國出世，早排至帶個女返內地兼擺百日宴，終於都可以見清楚醒醒個樣，肥嘟嘟好可愛。而汪峰歌迷會就好有心，特登整咗條醒醒100日成長記錄片段放上微博。由醒醒出世嘅一隻手仔開始、量度體重、汪峰帶囡囡出院，一家三口搭飛機返內地，仲有汪峰連彈鋼琴都要抱住個女嚟彈，真係好溫馨。撰文：馮仁昭