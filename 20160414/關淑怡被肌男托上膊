關淑怡昨日到北角為下周六於紅館的個唱進行綵排，由眾男舞蹈藝員伴舞演出《夜迷宮》，其中兩位大隻型男將她抬起。關淑怡希望演唱會最火辣部份保持神秘感，有傳她為陪囝囝到美國升學，今次會是告別演唱會，關淑怡說：「陪仔係真，其他嘢全部都唔係，係咪我定居嗰邊就唔會追我先？如果定居少啲是非我冇所謂，只係阿仔去第二度讀書，其他嘢我冇講過。」關淑怡透露會繼續做新歌，未有退出打算。此外，早前城巿電腦售票網壞機，因而影響銷情，關淑怡說：「我乜都聽唔到，我冇聽過好難答你，只能專注自己表演，that's all I can do.」採訪、攝影：盧妹