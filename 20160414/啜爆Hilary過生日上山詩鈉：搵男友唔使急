上山詩鈉愛女Hilary前日19歲生日，不過Hilary早前同中東男友Rafic Korban分手，所以今次係佢失戀後首個生日，媽咪上山亦神秘飛去波士頓陪女搞驚喜，令壽星女喜出望外，雖冇男友陪，但有個錫到佢燶嘅媽咪，Hilary呢個生日一樣過得好開心，Hilary仲着住Chanel鞋出遊。上山上周飛美國探女，所以生日前後陪咗囡囡一切咗3個蛋糕，上山昨日喺Instagram貼咗喺囡囡學校附近公園，母女嘴對嘴嘅溫馨相，真係sweet到爆。上山接受訪問話：「囡囡今年19歲生日，新曆同舊曆係19年先同一日，所以我一定要過去同佢慶祝，唔知19年後我仲喺唔喺度。」上山仲話唔覺囡囡失戀唔開心，佢話：「Hilary唔認失戀，佢話只係分開咗，佢話依家專心讀書，我都覺得搵男朋友唔使急，慢慢嚟。」問到Hilary嘅生日願望，佢話：「希望身體健康同埋開心。」