袁潔儀、謝寧、唐寧及邵音音前晚在金鐘出席電影《華麗轉身》首映，已回復自由身的袁潔儀表示以接內地商演為主，亦有幫老公打理生意，獲邀拍攝電影《屍小姐》時，中間發生一段笑話，她說：「最初佢哋搵我做媽咪，我自己唔介意，之後先知道原來係夜總會媽咪，搞到我自己都窒一窒，覺得同我本身形象好唔同，後來佢哋游說一輪，話呢個角色唔使上床，性格係爽朗，所以先應承。」不過親熱戲避無可避，有一場10秒鐘的濕吻戲，袁潔儀說：「仲要做主動，NG咗幾次就成功，我都唔敢同老公講，拍完先敢話佢知，但係老公都嬲咗我，要𠱁一輪先冇事。」談到亞視欠薪進展，她透露已經有20多人向破欠基金求助，她希望6至8星期內可以成功取款。撰文：李森