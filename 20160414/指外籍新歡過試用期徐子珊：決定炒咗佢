徐子珊離開大台後，專心發展自己的珠寶生意，雖然幕前工作比以前減少，不過生活似乎比做藝人更加開心，昨日有報道指她在朋友的介紹下，與同樣愛跳舞的外籍男模Moni Demirov戀得火熱，早前她更與Moni齊齊返男方的家鄉西班牙見家長，其後他們二人不時在Instagram貼合照晒恩愛，當時已經有不少網友留言問子珊是否他的女友，兩人亦未有否認關係。於本月初，Moni更不避嫌陪子珊出席活動，但當時子珊否認兩人是情侶關係。
堅稱是姊妹
剛剛在馬來西亞與唐詩詠等人登台的子珊，昨日被問到與Moni的關係，她在電話上哈哈大笑地說：「當然唔係拍拖，嗰啲合照、好多嘅旅行合照，基本上係『姊妹』合照，你話姊妹有冇機會發展？哈哈哈！」其後她在機場接受訪問再說：「嗰個係我下屬，幫我做緊啲珠寶品牌嘅嘢，不過𠵱家傳咗呢啲新聞，本來佢已經過咗3個月試用期，但係我決定炒咗佢，即刻送一張單程機票畀佢返屋企！」子珊亦否認自己跟男方回西班牙探親，她指當時只不過是去旅行，提到兩人的親密合照？她笑說：「『姊妹』係咁喇！你覺得『姊妹』會唔會拍拖？」問到會否接受與外籍人士拍拖？她說：「我又冇話規定自己一定要中國人又或外國人拍拖，我自己又冇乜所謂，但係咁耐以嚟又未試過同外國人拍拖。」問到她會否心急拍拖？子珊坦言：「我自己唔心急，追求者一定會有，但係我覺得唔需要揀住，我唔一定要結婚。」
男方急閂閘
此外，Moni昨日亦接受本報訪問，他否認是子珊男友，大家只是工作上合作，工作性質是珠寶promotion manager。對於被傳是「子珊男友」，他稱自己感覺很funny，還坦言目前是單身，但只是朋友關係，沒有發展機會。採訪：唐琛悠、嵐山