新聞統籌專員馮煒光2016/17年度連約滿酬金，將可以淨袋薪酬383萬元，日薪過萬，十分和味，不過早排傳佢不獲續約，又唔多見佢跟「老細」梁特出出入入，令唔少政界中以為佢真係冇得撈，但「白宮發言人」以行動打破傳言，噚日梁特出席互聯網論壇嗰陣，佢仲攞住部單反幫「老細」等人影靚相（圖），顯示佢係幾咁重要，同埋呢份工真係好忙。梁特喺論壇話，香港有完善法律及保障資產制度，加上人才優勢，令香港創造出一個能令創新科技業繁榮嘅條件，香港喺一國兩制下會好好同埋好好咁啦。馮煒光日薪過萬，但唔少泛民覺得佢只識幫梁特做打手，所以泛民想透過財政預算案修正案，削減佢年薪兼約滿酬金，不過喺建制派佔多嘅功能組別護航下，怕且都冇可能通過。