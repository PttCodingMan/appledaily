【電視執位】黃之鋒日前在facebook透露，原打算邀請劉鳴煒一齊拍攝ViuTV的《跟住矛盾去旅行》，可惜男神最終請他食檸檬，令二人無緣合作。黃之鋒還在facebook自嘲說：「可能嫌我package唔夠佢好啩，so sad。」以為劉鳴煒吊高來賣？非也，身為青年事務委員會主席的他，原來日前應ViuTV邀請，擔任節目《晚吹》的嘉賓，節目於昨晚11時播出，主題為「一大一路」。節目中，劉鳴煒接受幾位小朋友的訪問，當中有份發問的劉小華（劉皓嵐）問男神說：「有啲人就話你離地，離地到上太空，咁你有乜嘢回應呀？」劉鳴煒笑笑口反問說：「你覺得我離唔離地吖？」訪問期間，劉鳴煒表示自己不認同成功和錢銀掛鈎。
Super Girls遇露體狂
劉鳴煒忽然貼地現身ViuTV夠驚喜，至於昨日Super Girls亦有參與ViuTV節目《煮畀BB食》的錄影。當談到前晚在蘭桂坊幫曾志偉慶生時，遇正露體狂，Super Girls眾女回想此事時仍猶有餘悸。李靜儀（Heidi）說：「個男人跳起拉住褲頭，我驚佢拎啲嘢出嚟，所以即刻擰轉面。」站在後排位置的Jessica就話：「起初仲以為個男人向佢哋屙尿。」採訪、攝影：馬建華