不只一次講過，自全球瘋狂印鈔後，牛市熊市呢啲專有名詞已死，換來的只有資金市，有錢有得炒，冇錢早啲唞。資金就係你嘅好朋友，從來都唔會呃人，好似賣盤股鱷魚恤（122）咁，本周三洽商期截止，上周五沽盤突然排山倒海出現，噚日再跌多一棍，傾唔傾得成，答案已寫在牆上，本欄fb亦即時發出紅色警示，戰友應可避過一劫，未like我fb嘅，快啲做嘢喇！ 今日推介滴達國際（1470），如假包換資金新寵兒︰半個月最多爆升五成，跑贏大市幾條街，撇除上市初段，成交更創新高。點解？原來本周四上市滿一年，意味又多一個借殼新目標。公司主打腕錶批發及零售，中期盈利大瀉八成至385萬元，形同雞肋。大股東持貨七成，最新市值只得4億元，用殼股起錶價6億元，一個轉身可以有4.2億銀落袋，相當於盈利109倍，在零售寒冬下，呢個offer非常吸引。 大股東會否食指大動？冇人知，但天時地利人和齊晒，再加聰明錢進場，誠意十足，值得用真金白銀支持！ 
唐牛 https://www.facebook.com/tongcow88 本欄逢周二、四刊出