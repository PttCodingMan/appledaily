韓劇《太陽的後裔》男星宋仲基，上周六在泰國舉行粉絲見面會後繼續留在當地，前日他嘆完按摩，晚上飛返韓國，獲大批粉絲送機。以黑色造型現身的宋仲基心情靚靚，除了例牌揮手及微笑外，又不斷雙手合十向多方位的粉絲道別，最後更拿出手機跟粉絲遠距離自拍，認真識做。成為廣告商新寵的宋仲基，拍攝的飯煲新廣告昨日曝光，早前更獲電視節目選為「2016年韓劇國民女婿」。