樂壇跳唱歌手程芷渝（Milla 左）聽日生日，早排佢喺九龍塘搞咗個生日party，唔少好友包括黃玉郎同甄詠珊都有出席。對於所有嘉賓響應將禮物改為捐款畀香港癌症基金會，壽星女話好有意義。Milla又透露早排喺國內登台，獲酒吧老闆用花同燭光砌咗「Milla I Love You」嘅場景，仲收咗99支玫瑰花。以為酒吧老闆得米？但Milla澄清未有結婚打算！撰文：馮仁昭