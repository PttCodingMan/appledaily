陳俞希（Hailey）年齡：28歲身高：158cm體重：42kgViuTV節目：《區區有樂》、《SE7EN》、《借宿一宵》
周秀娜師妹陳俞希（Hailey），由𡃁模轉做主持，一口氣幫ViuTV主持三個節目《區區有樂》、《SE7EN》及《借宿一宵》。Hailey日前在銅鑼灣受訪，坦言轉型過程並不容易，她說：「都有啲難度，𡃁模曾經係一個熱潮，大家覺得𡃁模只係識影寫真。後來有機會加入now TV收費台，算係一種磨練，到𠵱家ViuTV免費台，大家見得多咗我，又有機會做唔同類型工作。」
與蝙蝠同眠
Hailey在《借宿一宵》經常要拍門，問「我幫你做嘢吖？我幫你打掃吖？你畀我喺度瞓一晚啦」食過無數檸檬，但Hailey仍自得其樂：「我份人幾大膽同鍾意挑戰，滑翔傘、過山車都玩過。今次係我第一個自己擔正做主持嘅節目，厚住面皮去問人借宿，有時男士會怕畀老婆鬧最終拒絕，又試過住山洞遇見好多蝙蝠，統統硬住頭皮都要做，但拍完又覺得幾好玩。仲有網友提議去佢屋企，我哋都welcome㗎，或者安排一集係去網友屋企宿一宵。」攝影：陳志嵐場地提供：hmv Bar & Restaurant