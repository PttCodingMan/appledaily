林敏驄（左圖）噚日喺facebook轉貼咗一張未見過嘅《全力扣殺》海報鬧人呃錢，呢張海報有兩個戴住VR配件嘅唔知乜人，攞住羽毛球拍擺甫士，但主演就寫住鄭中基個名，監製仲係林敏驄。噚日阿驄喺電話嬲爆咁話：「初初唔知乜事，鄭中基仲打畀我，有啲人就以為我key圖惡搞，但已經查證咗知道係有人想呃人投資整出嚟嘅海報，相信電影公司會處理㗎喇！」撰文：馮仁昭