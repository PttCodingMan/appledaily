黃心美（Scarlett）年齡：34歲身高：163cm體重：45kgViuTV節目：ViuTV啟播禮、雙宋抵港記招、《瑪嘉烈與大衛》
說起黃心美，可能只記得她是黃心穎家姐。其實心美簽過唱片公司，又在無綫做過一年娛樂新聞主播，但覺得性格不合，最終過檔now TV，並順利過渡成為ViuTV合約藝人。心美日前在銅鑼灣受訪說：「好多人問點解唔同阿妹（心穎）一齊，我覺得呢邊啱我好多，我份人性格唔鍾意同咁多範疇打交道，自己年紀唔細，阿妹後生又鍾意拍劇，嗰邊好適合，我成日笑佢份合約簽到做甘草。」心美又感激公司體貼：「公司好遷就我，畀我接出面啲工作行先，我真係唔願走。」
識兩文三語
心美坦言不喜歡八卦，反而被塑造成「金牌司儀」形象，ViuTV啟播禮、雙宋抵港記者會都由她做大會司儀，心美說：「我package就係咁，我識廣東話、普通話、英文，我成日擔心有朝一日人老珠黃皺晒皮出唔到鏡，都可以做活動司儀。如果公司遲啲搞大型選美，我當然希望參與。」ViuTV暫時只有11位合約藝人，論資排輩，心美稱得上是ViuTV一姐，早前參演《瑪嘉烈與大衛》網上版，她說：「金生（ViuTV製作部副總裁金廣誠）叫我做自己，但我唔識演戲真係好難，公司搵智叔（廖啟智）同我上堂，獲益良多。」攝影：陳志嵐場地提供：hmv Bar & Restaurant化妝及髮型：Dera Tse