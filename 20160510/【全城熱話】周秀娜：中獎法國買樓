周秀娜：梗係買一注7字電腦飛，要中就中唔使多。中咗會喺法國買樓，方便嚟緊去當地拍戲《29+1》，可以有地方住。蔡一傑：上次用萬幾蚊大包圍投注，最終只中一個字，今次會繼續大包圍。譚小環：通常有金多寶彩池嘅時候會買，試過20蚊飛中3個半字，派320蚊。今次同舖頭員工夾咗210蚊，幸運號碼係我嘅出生日子6、9。黃婉曼：撞啱金多寶都會碰吓運氣，今日行過投注站買咗張電腦飛，係中唔使揀冧把都會中。蔡一智：好多朋友群組每個都有夾少少，我只會買電腦飛，博一博運氣。蘇志威：一向都有一條心水固定號碼組合，每逢有大彩池就會買。