無綫前體育新聞王子伍家謙前日凌晨「醉走」中環，佢送咗貌似佢老婆嘅女士上的士後，就一個人浮遊中環，見佢腳浮浮兼眼矇矇，睇落醉得好緊要。之後佢邊煲煙邊㩒電話，又先後去咗三間銀行櫃員機㩒錢，似乎醉到唔記得自己做乜嘢，甚至伸隻手入個口度撩牙，同以前文質彬彬完全兩個樣。雖然咁醉，但之後佢仍去另一間酒吧繼續夜蒲。撰文：馮仁昭