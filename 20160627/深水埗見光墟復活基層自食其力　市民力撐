【本報訊】深水埗見光墟再次開幕，早前深水埗區議會通過新一期見光墟計劃，並獲食環署發出臨時公眾娛樂牌照，於九江街海壇街交界閒置空地重新開墟，昨日正式開幕，共設33個檔戶，吸引不少人到場支持。攞正牌，不用走鬼，基層攤販終於重見光明。記者：紀靜雯
雜貨攤檔檔主陳太，是深水埗基層街坊，「我參加過幾次，將屋企有嘅嘢拎出嚟賣，係個好機會畀我哋搵食」。她的攤檔更以「自由定價」吸客，所有貨品均由客人決定價錢。另一開設環保手作攤檔的陳太，準備了約100個以二手物料改製的環保手袋售賣，售價由4元至80多元不等，「想將自己嘅興趣同人分享，總知佢哋鍾意就得」。她又指，墟市既可推廣環保，亦令基層市民自食其力，「其實政府應該定期搞多啲墟市，好似澳洲咁，甚至可成為旅遊景點」。墟市吸引了不少人前來，學生鍾小姐是首次逛見光墟，她稱之前曾參與低收入人士的義工服務，想更了解他們的生活，特意與朋友到來，「（攤檔）好多元化，而且唔使畀租金，可以幫佢哋（低收入人士）搵到微薄收入」。她表示，場內隨時執到寶，她就以40元獲得一個流動電話充電器，「平過出面好多，忍唔住手買咗」。從事教育界的黃先生，雖不是街坊，但仍特意到來參觀，他亦身體力行支持一眾街坊，「買咗淋浴露，平過出面一半，都諗住買一套便利貼」。
團體盼定期舉行
深水埗見光墟關注組及關注綜援低收入聯盟今年成功獲政府支持，成功重辦見光墟，並於昨午舉行開幕禮。關綜盟組織幹事中李國權表示，深水埗見光墟作為本港的里程碑，見證一個合法、由下而上，與民共議的墟市。他表示，將繼續於深水埗區議會積極推動長遠墟市計劃，希望可以在康文署球場及閒置校舍等空間，定期舉行墟市，令基層市民名正言順地「見光」擺攤。
參加者心聲
徐小朋友
「𠵱度好多嘢都未曾見過，同超市、商場好唔同，熱少少，買咗本漫畫書同環保袋，好開心，希望下次再嚟。」
鍾小姐
「第一次嚟，想了解更多低收入人士嘅生活，發覺𠵱度好多元化，可以畀到多啲機會佢哋，唔使畀租金又搵到微薄收入。」