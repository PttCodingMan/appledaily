【本報訊】樓市下行，近年積極回歸本港市場的遠展（035）主席兼行政總裁邱達昌指，集團過往多年分散投資已令手上籌碼變大，故即使港樓市下行，對集團整體影響不大；相反本港供應及競爭者增加，導致賣樓毛利下跌，現時投地已變得「好ironic」（諷刺）：「以往你等同個女人結婚，但當女人真係同你結婚，又要諗諗先。」但邱達昌強調，集團投地不會因此而更保守，因其手上「貨（土儲）唔多，有資格勇敢啲」，當海外業務規模壯大「賺十蚊，香港佔兩、三蚊」，只要利潤率能維持在20%水平，仍會考慮逆市出擊投地。
指建築費貴令樓價高
近日發展商以借凸樓按吸納購買力，消化細型單位，遠展旗下黃大仙鑽嶺曾推出198呎細戶型奇則。但邱達昌卻自言有「夢想」，因旗下樓盤亦僅400多呎，在畫示範單位時感到「400幾呎整兩房真係好難住，好難頂……」故想興建約600多呎、600萬元至700萬元的單位，不會令市民痛苦指數超標的產品。他認同樓價有調整空間：「地價如果可以跌10%至20%，我覺得唔係壞事」，但港樓貴是因建築費貴、更多內房、建築公司加入競爭，故即使公司成本低，有能力賣1萬元呎，但「我好老實答你，隔壁行家賣緊萬三元呎，我無理由賣一萬元，股東會掟我西瓜皮」。邱達昌坦言作為家族第二代，明白「好多香港市民好唔順超，你班有錢仔呀！」但他認為本港富豪第二代「無100分、亦有70分」，更跑贏日本、中國等周邊國家同輩。邱達昌聲稱港產富二代較優勝的原因，是與父輩有關，「我老豆（已故遠東集團創辦人邱德根）、李嘉誠伯（長和系主席）、彤叔（新世界集團創辦人兼榮譽主席鄭裕彤）嗰啲，你真係唔知，你見到我哋好，我哋老竇其實好鬼惡死，又孤寒又惡死」。他形容自己雖然「無命苦，但都捱過騾仔」。至於早前永升亞洲申請免費電視牌照一事時，邱達昌認為本港目前已有兩至三個新電視台，社會壓力已減，相信若再做民調，永升支持度會減低。