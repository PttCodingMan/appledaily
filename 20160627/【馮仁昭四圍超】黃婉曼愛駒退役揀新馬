黃婉曼有個會計師兼馬主老公馮柏基，兩公婆愛馬如命，佢哋不時孖咇入場捧愛駒「薑餅人」出賽，薑餅人轉眼7歲，過去四年贏過四次冠軍，但佢最近左前腿不良於行，宣佈退役，「馬主夫人」婉曼噚日話：「我哋安排佢月中移民新西蘭安享晚年。」呢排佢得閒就去馬房探訪薑餅人，佢話同老公同埋朋友組咗「跳出香港」，今季仲中籤準備揀新馬。撰文：馮仁昭