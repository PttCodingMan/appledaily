淘大工業村四級火終撲滅，事發地點附近的嘉和園內，擺放不少市民送贈的水及物資，市民也在牆上貼大字報及鼓勵海報，留言鼓勵消防員加油，以表謝意及尊敬。消防員也有親自回字，稱「多謝有心人﹗」、「多謝各位街坊支持，你們的善心是我們的原動力﹗」 連日來不少熱心市民主動送來物資，堆滿一個又一個大紅膠桶。惟天氣炎熱食物容易變壞，有人甘願充當「運冰隊」，不分奏夜為消防員送上一點涼意；有製冰公司更免費送出冰塊。 不願意出鏡的鄭小姐於起火當日已主動送來食水及水果慰勞消防員。但眼見天氣酷熱，「好易會變壞，熱辣辣佢哋又食唔落」，故主動張羅冰塊，「（消防）畀啲桶我，我咪將啲人送嘅分好一桶桶加埋冰」，儼如小型物資站。 但在高温之下，冰塊往往在短時間融化，鄭小姐只能不停加冰，甚至要駕車到調景嶺運冰到現場，一連數天未能安眠，「雖然啲市民好好切埋西瓜揾保鮮紙包住，但真係太熱，好多都變壞唔要得」， 言談間仍為未能看顧好物資而懊惱。 為張羅冰塊，鄭小姐數日來致電不同製冰公司，其中位於元朗的捷安冰粒收到查詢後，連夜送來整車食用冰塊，更分毫不收，送貨司機亦通宵留守協助，「一直留到第二朝，佢話要開工先走，仲留多十幾包畀我。」 雖然大火已撲滅，但鄭小姐繼續在場分配物資，「其實我唔係做到好多嘢，消防員做得仲多啦。」捷安亦要派員送來冰粒。司機林先生表示，老闆知道是支援消防員後十分支持，「佢叫我哋收工送過嚟，今次呢度都唔算多，上次仲多，一啲心意囉。」