集體回憶重現！在電影《忘不了》飾演樂樂的原島大地及黎明和記新幹線第5代廣告女郎Lee Ann（李鞍），昨日在旺角出席天梭表活動，Lee Ann先用廣東話跟大家打招呼：「大家好！」被司儀問為何離開香港？她再用半鹹淡廣東話說：「我係咪好任性呢？」
30秒射入14球

Lee Ann和原島大地都是運動健將，人妻Lee Ann有學跆拳道及蔡李佛拳，即場大展身手做抬腿及掌上壓；而即將升讀大學的原島就在30秒射入14個籃球，表現不俗。Lee Ann和原島分別獲大會送贈一對情侶錶及NBA版手錶。問Lee Ann今次活動是否收50萬酬勞？她笑說：「要問經理人，至於係咪重返影壇，why not？我都想學好廣東話，噚晚上山頂，覺得Hong Kong is a perfect city！以前細個未識欣賞。」不過Lee Ann的老公和兩名4歲及6歲女兒都在外地，所以未考慮返港定居，她說：「佢哋都有亞洲血統，都係好乖嘅小朋友，有機會帶佢哋嚟香港。」原島表示下月20日才放暑假，故今次需跟學校請一日假來港，他承認有電影接洽中，但仍以學業為先，他說：「一定唔放棄學業，嚟緊會升讀大學，但未揀科目同大學，𠵱家最想喺日本考車牌。」
想再次拍青雲
原島直言在日本只是個普通學生，大部份同學都不知他曾拍過戲，但最近頻來港出席活動，問有否同學索簽名？他笑說：「真係有，但冇睇過我啲戲。」他是學校籃球隊，笑言並沒有女fans，問有否拍拖？他說：「𠵱家冇，之前應該算有啩。擇偶條件冇特別，比較鍾意多嘢講女仔。我麻麻哋浪漫，冇送過花，幫女仔拎袋就有。」問最想跟哪個香港明星合作？他說：「個個都想，青雲哥哥都想，拍完後冇聯絡，只係《金像獎》時見過。」採訪：盧妹攝影：陳慧安