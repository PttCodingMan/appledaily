黃翠如昨日在中環出席首飾品牌發佈會，跟蕭正楠（Edwin）拍拖一年被問到男友有冇送飾物？她說：「有，有時佢喺飛機見到都會買，我有個盒仔專裝起佢送嘅飾物。」翠如對男友送的禮物珍而重之，還笑笑口說：「係佢送就得，品味都唔差，我真係會戴到，佢仲鍾意揀花形狀飾物。」價錢方面？她說：「有平有貴，我哋唔希望送太貴，唔好寵壞大家，其實價值唔重要，我鍾意將佢送嘅飾物戴喺身，但佢從來都唔戴，佢話唔鍾意有嘢箍住，覺得唔舒服。」提到下月14日是白色情人節，翠如表示當日會跟男友一齊開工度過。採訪、攝影：黃曉妍