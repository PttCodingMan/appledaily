【本報訊】香港大學法律學院昨日舉辦憲制論壇，討論香港法治情況，法學院前院長陳文敏及佔中發起人戴耀廷均有出席。會後陳及戴被問到會支持哪一位立法會新東補選的候選人，兩人皆表示認同公民黨楊岳橋的理念。陳文敏說，雖然跟楊岳橋並不相識，但直言認同楊的理念，「我個人嚟講其實唔識楊岳橋，不過我聽過佢講嘢同睇過啲選舉論壇，我認為楊岳橋相對上比較客觀、中肯，同埋對理想有佢嘅堅持」。
被稱「暴民律師」屬誤解

在題為「對話香港法治的未來」論壇中，陳亦表示香港現在需要多些中立、客觀的聲音，「中立嘅意見有時會左右都唔討好，但喺呢個咁極端嘅社會氣氛下，我哋其實先更加需要理性嘅辯論，我哋應該繼續堅持有哩個客觀討論嘅空間」。陳指楊岳橋就符合此種「堅持理性討論」的特質，更笑說「可惜唔係新東選民」，否則會投楊一票。陳文敏重申公平審訊與司法獨立為法治的兩個重點，更引楊岳橋因幫助旺角騷亂示威者而被稱為「暴民律師」一事，指出香港法治正面臨的其中一項挑戰，正是公眾對法治、對公平審訊的誤解，「律師代表其實係維護公平審訊嘅重要一環，律師就係代表當事人，去保障當事人得到公平審訊嘅權利」。陳稱律師不一定要認同當事人，更反問：「一個律師點解會因為代表一啲你唔認同嘅人，就被冠名為『暴民律師』呢？其實咁做係違反咗公平審訊，律師只係做番佢嘅職責；佢代表緊『暴民』唔等同佢就係『暴民律師』。」曾替楊站台的戴耀廷，則再次表態支持楊岳橋，指楊的個人質素比其他候選人高，「我支持楊係因為佢都係堅守『非暴力抗爭』，相反我就唔係太支持梁天琦話『抗爭係冇底線』嘅路線。另外，從候選人的質素去睇，7個候選人都冇一個人係及得上楊岳橋」。新界東立法會補選其他候選人為民建聯周浩鼎、新思維黃成智、獨立方國珊、梁思豪及無黨派劉志成。■記者葉偉東