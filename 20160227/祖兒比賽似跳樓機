容祖兒參加湖南衛視《我是歌手》，最終獲得季軍，令她喜出望外，祖兒透過長途電話表示：「嘩，簽咗保密協議㗎，結果你哋星期五（今晚）睇啦。」演出當晚祖兒十分緊張，現場音響又有意外，唱到一半咪高峯突然無聲，見慣大場面的祖兒處變不驚，繼續努力唱下去，令現場觀眾留下深刻印象。大會決定讓祖兒重唱一次，結果祖兒得到季軍。祖兒第一次參加歌唱比賽，她表示感覺猶如坐「跳樓機」一樣，她說：「當時我真係嚇到鼻哥窿都冇肉，個心離晒，好似坐緊跳樓機咁，重驚過睇鬼片。冇聲都要唱埋佢㗎！咁大個女未試過！」撰文：非非