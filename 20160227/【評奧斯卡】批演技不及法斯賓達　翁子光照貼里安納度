第88屆奧斯卡頒獎禮將於香港時間二月二十九日（下周一）舉行，今屆焦點只得一個，就是里安納度狄卡比奧能否開齋。之前憑《The Aviator》、《Blood Diamond》和《The Wolf of Wall Street》獲提名最佳男主角都食白果，今次再憑《The Revenant》獲提名，在戲中既被「灰熊」襲擊，又要飽受飢寒交迫，生吞牛肝活魚，擺明為了衝獎而來。里安納度亦先後奪得BAFTA、SAG和金球獎的最佳男主角，奪小金人呼聲最高。
《踏血尋梅》導演兼影評人翁子光，對於里安納度能否奪獎卻心存懷疑，他說：「好多人話Dicaprio演呢個角色係吃盡苦頭，但係咪真係受苦就代表演得好呢？」翁導認為里安納度和《The Martian》的麥迪文一樣，他們的角色設定應該是瘦骨嶙峋，但他們沒有變瘦，似乎未能完全投入角色。相反，他認為《Steve Jobs》的Michael Fassbender和《The Danish Girl》的Eddy Redmayne演技較佳，「倒番轉頭，如果Dicaprio演呢個Steve Jobs，然後Fassbender演復仇者嘅角色，我覺得Fassbender係演到，但Dicaprio唔得。呢個就係個分別。」 不過，在情感上，翁導依然覺得里安納度會贏，「佢攞最佳男主角，你問我服唔服氣呢，唔……感情上我係服嘅，哈哈，天道酬勤，所以郭富城今年……」 採訪：黃芷蔚攝影：馮峰