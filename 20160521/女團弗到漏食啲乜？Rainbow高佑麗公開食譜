韓國咁多女團，仲要個個女團身材都弗到漏油，到底佢哋點樣保持窈窕身形就係唔少女士都好想知。喺前日嘅《Follow Me7》節目中，女團Rainbow成員高佑麗就公開咗女團食譜。本身高佑麗嘅身形就好鬼fit，佢喺節目上就話要公開自己一日食啲乜，仲即場打開自己嘅雪櫃，點知就被發現雪櫃內滿佈啤酒同燒酒，唔通佢係一個酒鬼？日日冇酒不歡？之後高佑麗就展示佢嘅餐盒，餐盒內就有蔬菜同沙律，以及烤嘅雞胸肉，當中蔬菜就包括蕃薯、蕃茄等，佢話：「平日盡量少食鹽同醬料，亦要食清淡嘅食物，我會用椰子油烤南瓜同埋蕃茄，味道比起飯店內嘅任何料理都出色。」