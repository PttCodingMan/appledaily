關智斌（Kenny）早年返內地發展，已經很久沒有在香港現身，不過因為下月10日推出新國語專輯，所以他返港宣傳。有指他近年密密返內地拍劇，應該賺了不少錢，於內地、香港、加拿大等擁四個物業，估計共半億身家。問他為何還有興趣唱歌？Kenny即時謙虛地說：「唔好咁講，我當年係拖一個篋就上去拍劇，每次一留就要半年，阿爸阿媽都好擔心我。」
父母催婚
Kenny又表示：「𠵱家都係搵緊生活所需，捱咗幾年叫做每個月準時畀家用，阿爸阿媽咪冇咁擔心。」他自言一直很鍾意唱歌，不少由他主演的內地劇主題曲都是他自己主唱，之前有幾個月空檔不用拍劇，所以就做了一張國語專輯，Kenny還笑話不拍劇那有唱片推出。Kenny的感情生活一直是話題，他承認家中兩老有時都會問他何時結婚，Kenny表示：「我都有諗，阿爸阿媽問我幾時有孫抱，趁佢哋仲有氣有力湊，我都想快啲。」採訪、攝影：曹家誠