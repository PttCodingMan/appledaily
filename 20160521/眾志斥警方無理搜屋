【本報訊】張德江周四往將軍澳安老院參觀，取道東區海底隧道，香港眾志一行5人埋伏山坡，欲趁車隊從東隧九龍出口駛出時，攔截車隊請願。結果5人被警員阻截及拘捕，至昨凌晨才准保釋。香港眾志副主席黎汶洛向《蘋果》表示，強烈不滿警方處理手法。
拘捕流程逾10小時

黎稱5人被交通警拘捕後，即場轉交機動部隊（PTU）負責，指他們涉公眾地方行為不檢，「之後PTU又將我哋轉交畀觀塘CID，同我哋落口供，到7、8點左右，正式由重案組接手跟進」。黎批評警方束手無策，把5人不停轉移至各部門，拘捕流程逾10小時，「好唔合理亦都好罕見，係咪警察都唔知應該點處理？」雖5人獲准保釋，惟黎稱其手機至今仍被警方扣留，「好唔滿意佢沒收手機，我哋準備去信觀塘警署要求發還手機」。他亦不滿警方搜查5人居所，「百思不得其解，點解公眾地方行為不檢要搜屋？」他又質疑警方要製造心理戰，高調搜屋塑造5人「搞事」形象。黎續指前線警員對拘捕行動表現無奈，「佢哋嘅語氣、態度都顯示出佢哋根本唔想接𠵱啲case」，更有警員稱「大家都係做戲啫，識做啦」。另一被捕成員羅冠聰亦表示：「警察去到我屋企，亦好似只求交差，冇好嚴謹搜屋，亦的而且確搜唔出啲咩。」■記者紀靜雯