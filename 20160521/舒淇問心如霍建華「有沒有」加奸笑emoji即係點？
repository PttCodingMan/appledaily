今年40歲台灣剩女林心如同細佢4年嘅霍建華，揀正昨日「520」晒愛，兩個人嘅工作室，先後喺微博公告呢個好消息，正式宣佈霍建華已經將林心如私有化。林心如宣佈拍拖，佢嘅好姊妹，今時今日都未公開有着落嘅舒淇，就喺微博恭喜一對戀人，不過一直有玩開微博嘅佢，就唔係用文字祝賀佢哋，而係鬼鬼馬馬，用咗一串emoji公仔，等好姊妹慢慢去領會。當中Yo手勢-代表恭喜；玫瑰花-代表愛情；咸蛋超人-代表放閃；哈哈笑-代表開心；而最後一組emoji，就係一個奸笑公仔，喺公仔前，舒淇就問心如「有沒有」(佢tag咗心如個微博)，究竟有沒有「拖手」、有沒有「咀嘴」定有沒有……，夠晒無限聯想LoL！