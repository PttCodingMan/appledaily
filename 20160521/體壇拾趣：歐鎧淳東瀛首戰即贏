第一次去日本比賽嘅「美人魚」歐鎧淳（Stephanie），噚日喺東京舉行嘅日本游泳公開賽，出戰有56位泳手參加嘅100米背泳。喺初賽造出1分01秒30嘅Stephanie，以第四名殺入同日下午嘅決賽，最後喺九名決賽泳手中游出1分00秒70首名衝線，但因為以海外泳手身份參賽，所以就冇獎拎喇。今次希望衝擊奧運A標1分00秒25嘅佢仲差0.45秒，但本月初喺馬來西亞造出1分00秒48，已經好大機會去到里奧。