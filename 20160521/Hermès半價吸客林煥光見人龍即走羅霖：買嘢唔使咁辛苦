香港零售業步入寒冬，連備受圈內藝人名人力捧的法國名牌Hermès近年都罕有搞一年一度大減價，昨日Hermès就在金鐘香港港麗酒店舉行促銷會，貨品劈至半價，吸引約200市民排隊，「蛇餅」更排到太古廣場。Hermès減價的吸引度，連行政會議召集人林煥光及太太袁轉好都大表興趣，不過二人見現場太多人排隊，向保安了解過排隊時間之後，他們即打消念頭走人。Hermès一向在圈中有大量捧場客，陳茵媺、袁詠儀及大劉女友甘比都是重量級粉絲，美魔女羅霖亦是Hermès捧場客，自18歲已擁有第一個Hermès手袋。羅霖昨日接受本報電話訪問，表示有收到此活動的邀請卡：「啱啱喺歐洲返嚟，好攰所以冇去到，如果去到見到咁長龍會即走，我覺得買嘢唔使咁辛苦，同埋以往促銷會係唔使排隊。」
「以前最多7折」
羅霖一向消費精明，亦有參加品牌VIP減價活動，對Hermès都要加入劈價行列有感而發：「收到邀請卡好奇怪，平時舖頭都唔會有presale、減價，所以都好愕然，證明唔只係香港，全世界市道都差，我喺歐洲都見到冇乜人買嘢，同好早減價。我返嚟已收到各大名牌減價訊息，仲係一開始就減到半價，以前presale都係7折，我睇到都有啲擔心香港嘅經濟，唔單止名牌減價，睇到尖沙嘴好多吉舖，有啲做食肆朋友已話生意唔好，有人失業做唔到生意。」採訪：陳蔚渝、唐如攝影：陳志嵐