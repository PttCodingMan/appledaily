鄭中基和太太余思敏昨日到將軍澳出席《為食起革命日》5周年活動，與150名小學生製作有機菜沙律。鄭中基頸上出現紅疹，他說：「好辛苦，想𢱑又𢱑唔到。」昨日適逢是520，鄭中基竟不知情：「乜嘢嚟㗎？」身旁的余思敏即笑謂：「唔要你呀，520即係我愛你囉。」兩人恩愛得羨煞旁人。鄭中基爆太太在家煮飯時，經常尖叫，所以都是他煮。提到無綫與環球續約時，需加簽歌手網絡永久使用權，鄭中基聞言說：「儍㗎咩？即係我去餐廳埋咗單，但係永久可以食呀？唔得嘅，唔公平，咁人哋食乜嘢呀？」採訪：盧妹攝影：沈健程