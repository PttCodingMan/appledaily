許懷欣前晚喺中環為新EP舉行音樂發佈會，細佬懷谷、老婆Candance同媽咪、大伯許冠文嘅女同女婿都齊齊現身撐場，惟獨唔見歌神爹哋許冠傑！懷欣出EP共4首歌，其中一首係中英文歌，懷欣話為咗唱好中文歌都花咗唔少時間，問佢有冇叫爹哋教中文？懷欣話：「有，但自己都要花時間去練習，爹哋本身都要練歌，嚟緊佢有新歌，年底會有新表演，所以想專心做。」撰文：馮仁昭