陳奕迅（Eason）前日下晝4點半左右獨自現身跑馬地，由於天文台預告有幾陣驟雨，醒目嘅Eason孭住把遮出街，以防萬一。見Eason入咗銀行處理吓副身家，搞咗一陣，就行咗去攞車，途中有男途人邀請佢合照，平時唔太鍾意影合照嘅Eason，竟然停低同男fans合照，影完仲主動同對方握手，之後見到記者仲勁好禮貌咁say hi打招呼，心情真係唔錯！撰文：馮仁昭