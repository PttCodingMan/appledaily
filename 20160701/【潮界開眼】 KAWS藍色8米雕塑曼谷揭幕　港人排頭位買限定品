都話香港人好勵害，為咗心頭好等幾耐都肯。講緊嘅係KAWS今日喺曼谷開展嘅全新作品「KAWS: BFF」同限定商品，高8米嘅藍色雕塑當然吸睛，記者早一晚親身到現場，已經見唔少泰國人當佢係新景點咁影，最估唔到係聽到熟悉嘅廣東話！原來排頭位嘅正正係香港人Match Chan，緊係啦，KAWS出名嘅唔只係搞怪雕塑，仲有超賣（炒）得嘅限定商品，今次一系列有限量1000隻20吋毛公仔、T恤、tote bag、直遮同沙灘毛巾。情迷KAWS 13年、從事網絡銷售嘅Match就話自己今次足足等足30個鐘，買咗公仔、遮同tote，自己儲之餘亦會以友情價同朋友分享咁話。
除咗曼谷之外，香港、台灣同部份海外地區喺香港時間上午9點亦喺網上開賣，報導出街之時相信網上已經搶購一空。《KAWS:BFF》展覽及期間限定店日期：即日起至7月31日地點：曼谷Central Embassy地下中庭（展覽）及5樓SIWILAI(期間限定店）記者：黃樂雯