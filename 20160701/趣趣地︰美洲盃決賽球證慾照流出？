今屆美洲國家盃決賽嘅執法球證盧比斯（Heber Lopes），除咗吹得原來仲好玩得。盧比斯喺周日美洲盃決賽豪畀八面黃牌兼趕兩個球員出場，場外似乎一樣去到盡。
阿根廷新聞網站《Arg Noticias》日前上載咗幾張相（上圖），相中男人同盧比斯有九成似，而內容都非常過火，攬住兩位女士齊齊剝光豬，仲有唔少露骨動作。其實呢位巴西球證以前都有唔少負面新聞，除咗啱啱喺決賽嘅執法水準備受抨擊，喺國內吹雞亦有問題。