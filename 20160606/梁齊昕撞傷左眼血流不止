梁齊昕昨日遇上意外受傷，她在fb放了相片，其左眼不停流血，她還用力眨眼地說：「狂流血囉，停唔到！Oh my god！超clumsy！（笨拙）」之後，她更大篇英文指今次受傷可以襯番右眼的疤痕，皆因今年3月她的右眼眉下受傷縫了10針。相信齊昕不太擔心傷勢，她笑言：「我應該係世上唯一一個受咗傷仍會笑嘅人，上次坐輪椅入醫院嘅時候，都忍唔到笑。」
記者致電齊昕慰問傷勢，她笑笑口：「撞親呀！哈哈！我不嬲都好論盡㗎啦，冇事啦！我不嬲唔係啲小小嘢就大驚小怪嘅女仔。」提到上次撞傷事件，她表示：「係呀，上次喺美國，縫咗11針，我不嬲都懵吓懵吓撞來撞去，貼塊膠布算，平時就成日跌，今次係撞到餐廳嘅門！」採訪：唐如