懷孕8個月的關心妍（Jade）下月臨盆，她近日由老公楊長智傍實拍了大肚寫真，相中所見Jade肚大如籮，她表示容易疲倦，早前產檢因磅數過重，醫生擔心她患妊娠糖尿病，勒令要減肥。同是基督徒的Jade和老公已為囡囡改名楊榮心，希望囡囡有榮耀神的心。兩公婆為令囡囡有安樂窩，近日豪花4,000萬元買新居，裝修嬰兒房，同時四出搜羅BB用品。Jade計劃給囡囡餵人奶，她說：「已睇咗好多有關餵哺母乳嘅書同資料，亦問咗好多做咗媽咪嘅朋友意見，大家都贊成母乳育嬰。我同老公早前仲特別上咗母乳育嬰課程，了解餵母乳學問。」Jade自爆有向好友梁詠琪請教經驗。撰文：楊定