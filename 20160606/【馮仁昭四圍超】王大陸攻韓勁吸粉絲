台灣男星王大陸主演嘅電影《我的少女時代》最近喺韓國上映，反應唔錯，仲創出台灣片喺韓國嘅票房紀錄，佢噚日旋風式襲韓國出席粉絲聚會。因為韓國假期關係，有多達4、500名粉絲去接機，王大陸表現親民，同苦候佢嘅粉絲簽名、握手，臨上保母車時，一班粉絲瘋狂咁走埋佢身邊，同行工作人員都差啲被推埋一邊。撰文：馮仁昭