舒淇與馮德倫的感情真是撲朔迷離，一時傳他倆分手，一時又說未分，但可以肯定的，是男方送給女方的定情貓，一直還是舒淇好好飼養住，如果舒淇不在港，偶然在馮德倫的Instagram也會出現這隻貓的照片，顯示出女方不在港會把愛貓交由男方照顧，可想而知兩個人關係有多親密，只不過二人一直不願公開戀情，以免雙方感受到壓力，但昨日舒淇突然把兩人的合照放上Instagram，莫非想公告天下：「我們拍拖了！」原來舒淇並非有意公開戀情，她留言稱：「Have a great day（美好一天）……致剛剛拍到照片的狗仔，麻煩你們可以挑好看一點的照片或者美圖秀秀之後再發嗎？體諒一下沒化妝的素顏女藝人！」原來舒淇昨日與馮德倫約會，但給狗仔隊偷拍了照片，所以她索性自己把靚靚照片先發出來。
「做乜大驚小怪」

昨日記者致電給舒淇經理人管小姐，問她舒淇是否有意正式公佈她與馮德倫戀情才會把合照放上網，一如舒淇好友林心如上月與男友霍建華在微博自我引爆戀情！管小姐回應說：「我所知道舒淇同德倫係好好朋友，咁好朋友約會敍舊有乜出奇，做乜大驚小怪，佢都寫晒出嚟點解要放相上去啦！」至於馮德倫又如何回應呢？他昨日接受電話訪問時，自然也是跟舒淇同一口徑，不肯承認戀情，他說：「遲啲我哋要合作拍部戲，只不過出嚟傾吓偈，順便敍舊，你哋諗多咗喇！佢放我哋合照上網，其實都有講乜原因，我就唔多講啦！」據知本月底馮德倫會執導西片版《縱橫四海》，女主角已定由舒淇擔當，電影還會邀請外國一線男星主演，馮德倫表示：「其實唔係真係拍《縱橫四海》，只係類似嘅戲種，女主角係定咗舒淇嚟演，其他主演等稍後公佈啦！部戲會去法國同布拉格拍外景，等內地攞到拍攝批文就會開工。」採訪：鍾國仁