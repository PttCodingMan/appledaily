台灣女星徐熙媛（大S）位富二代老公汪小菲，當年同王珂、汪雨、王爍被封為「京城四少」，不過𠵱家就殺出「新京城四少」，以中國首富王健林獨仔王思聰為首，王爍第二度入選，另兩位係潘瑞同張量。汪小菲噚日喺微博發文話好開心終於可以除名，仲話：「我的身份就是一個善良女人的老公，愛笑女兒的爸爸，帥哥兒子的父親。」佢留言獲唔少網民讚賞。撰文：馮仁昭