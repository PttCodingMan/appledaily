跑馬地係藝人情侶出沒熱點，噚晚7點幾，泳兒同男友就好恩愛喺嗰度拍拖，佢哋最初係漫無目的周圍逛，沉醉喺二人世界，但因為都近晚飯時間，所以佢哋就去咗茶餐廳醫肚，兩個人撐枱腳食足45分鐘，相當溫馨，食飽唞夠先埋單走人。出到茶餐廳門口，泳兒發現記者都大方揮手打招呼，跟住就蹺住手離開，佢哋之後又喺附近行咗陣。撰文：馮仁昭