前港姐冠軍李珊珊自十年前與錢嘉樂分手後，感情生活變得低調，近年更淡出娛樂圈，鮮有出席公開活動。繼早前有周刊報道指珊珊有已婚密友照顧兼陪睇波外，前日又有讀者報料稱珊珊患腦瘤，不過珊珊已即時作出否認。前晚珊珊在微博留言作最後一次澄清，並寫道：「心裏有愛的人（不是圈內人士），然而過去四年本人沒有跟任何異性交往。」她又指十年前已公開說過，往後日子避免談論私人感情事。
昨日又有報道暗示珊珊疑轉性取向，稱有愛人而係非異性，珊珊昨在電話中回應：「我冇補充喇，寫晒，自行理解。」如被視為同性戀者？珊珊落落大方：「咁大個人，隨便啦！」之後再補充說：「其實冇乜好講，又唔係同湯告魯斯拍拖，不過我都係鍾意黃皮膚多啲，應該唔會同外國人拍拖。」採訪：嵐山