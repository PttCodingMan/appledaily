女人去日本買衫買鞋買藥妝就梗㗎喇，男士人嘅浪漫當然少不免睇模型睇玩具，就算唔買，睇下都開心。如果計劃緊7月飛返轉日本，可以就媖時間去橫濱Wonderland Market毒一毒，呢個專賣懷舊玩具、模型車嘅室內跳蚤巿場，至今已有35年歷史，係當地同類型市場中歷史最悠久嘅。近年Wonderland Market主要以古董模型車或模型玩具為主，大路品牌如Tomica、Matchbox、Tamiya當然有齊，另外漸漸出現德國及法國嘅品牌，場內亦會展出日本經典真車畀大家影個夠，又可以同其他車迷交流下儲車嘅心得，嗰種滿足，得男人先會明。
今年Wonderland Market會於7月30日舉辦第一場，有興趣走番轉嘅話可以留意番，Expedia宜家推緊三日兩夜套票優惠，來回搭ANA包兩件23公斤行李，全包優惠價由$2954起，訂購日期至6月12日截止，9月30日前出發。可以去Wonderland Market朝聖，再去中野啲模型玩具店走番轉，同班兄弟組番個車迷快飛團，都諗得過喎。套票詳情： https://www.expedia.com.hk/Japan-Korea-Taiwan?BRANDCID=HK.OLA.APPLEDAILY.TEXTLINK-ANAJPBRAND201605.PACKAGE 記者：盧懿靜資料來源：新浪網，autocar.jp