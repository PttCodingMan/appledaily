佘詩曼和馬國明最近長駐深圳拍攝王晶監製的無綫新劇《賭城群英會》，當中有好多是是非非。何浩文（Dominic）在facebook自爆劇組人員安排得差，只拍一個鏡頭就要由朝等到晚，又鬧爆食物質素差，車廂內佈滿垃圾，令藝人怨聲載道。Dominic雖然坦白，但有傳他被無綫「照肺」。另外，有指無綫將藝人分級數安排入住不同酒店，阿叻陳百祥、四哥謝賢、陳法蓉和佘詩曼，就入住星級豪華大酒店，至於其他藝人，好似現年84歲的銘Sir劉兆銘、麥明詩、Dominic和傳不肯續約的馬國明都被安排屈住百餘元、屬於經濟型的賓館酒店。