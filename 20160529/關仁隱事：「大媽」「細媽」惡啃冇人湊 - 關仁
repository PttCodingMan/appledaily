歌手出身嘅「大媽」同「細媽」俾舊公司嗰種接近冇宣傳嘅宣傳手法玩死，不過大媽細媽其實都唔係好爭氣，脾氣臭得罪過唔少人。近排佢哋終於簽咗新經理人同唱片公司，聽聞未正式返工之前，佢哋已經令到新公司即將要負責招呼佢哋嘅員工一片恐慌。事關一個已經難頂，今次仲要一齊上！難頂嘅事件包括唔當經理人係人，呼喝之餘仲要當人哋係妹仔，兩人遲到、甩場又奄尖，搞到經理人成日要做醜人。聽聞有唔少新公司嘅員工唔想湊佢哋，寧願辭職。撰文：關仁