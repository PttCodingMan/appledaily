陳嘉佳（細細粒）日前喺黃埔違例泊車，被鎖車後因為嬲到震，狂鬧保安員唔俾警告就鎖車，結果俾網民鬧佢唔啱仲咁大聲，最後佢要拍片放facebook道歉。噚日係細細粒31歲生日，凌晨佢就喺網上放咗條慶祝生日短片，有幾位猛男陪喺佢身邊，大家準備咗大象形狀嘅蛋糕俾佢切，細細粒就示意身邊男伴吻賀佢，雖然只係隔空作狀錫佢，但細細粒都好滿足咁照單全收。撰文：馮仁昭