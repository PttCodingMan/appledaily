【本報訊】Thomas小火車引爆新一輪中港矛盾。有市民日前帶孫兒到沙田新城市廣場打算參觀Thomas and friends展覽，排隊等入場期間發現內地旅行團毋須排隊，直斥旅行團與特首一樣地位超然。新城市廣場服務處承認安排有改善空間，就有人感不便致歉。網民Man Seung早前將有關片段上載至facebook，指在新城市廣場陪同孫兒參觀商場為六一國際兒童節舉辦的Thomas and friends展覽，指在場職員告知將有記者採訪，着她先行排隊，稍後卻要求她先離開，15分鐘後再折返，聲稱「費事陣間記者嚟採訪影到你哋」。她質疑有人排隊理應顯得活動更熱鬧，追問職員卻未獲回應。不料此時，Man Seung發現一批手持「深圳（港）跨境學童家長會慶六一國際兒童節」橫額的人士進場參觀遊玩，各人身上沒有記者證。Man Seung直言此安排不合理，「點解新鴻基（商場發展商）會畀內地旅行團特事特辦，可以唔使排隊優先進場參觀，而我哋香港人就要鬼鬼祟祟咁排隊？」Man Seung質疑新城市做法歧視香港人，她上前拍片更被其中一名參觀者「反拍」，並被對方用粗口指罵。她再次向職員追問其口中「記者」身份，「但職員全部都冇回答，最後就不了了之」。
稱協助媒體拍攝
Man Seung坦言「以前我都好唔鍾意啲後生仔成日搞啲咩購物團，又反地產霸權，今日我明白了！」又指自己的女兒也是「黃絲」，形容「以前我哋一講啲咁嘅話題就開拖」，經此事後，「今日佢話畀我機會醒覺，好彩迷途知返都未算太遲」。新城市廣場服務處稱，有關團員為20個參觀展覽的家庭，同時安排廣州電視台及兩個網站採訪，故展覽暫停15分鐘協助媒體拍攝。服務處指，下周亦會有本地家庭作類似活動，同時有本地媒體採訪。展覽會於未來周六、日及公眾假期提前一小時開放，以回應市民對活動的支持。■記者馬志剛