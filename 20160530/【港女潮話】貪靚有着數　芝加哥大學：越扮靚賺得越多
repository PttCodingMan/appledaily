最近政府《2015年收入流動性研究》報告證實，有父幹係會收入高啲「成功」啲，有冇父幹唔到自己揀，但有樣嘢姊妹們絕對控制到。
最近見芝加哥大學（University of Chicago）同加州大學爾灣分校（University of California, Irvine）合作研究，指職場上落力打扮嘅女性，居然較唔打扮嘅女性所賺高出20%！研究搵來14,000位參加者，研究佢哋吸引力同收入之間關係，發現女性越花得多時間喺化妝同打理髮型上，收入就越高，但同樣結果喺男性身上就冇出現。研究員Jacyln Wong同Andrew Penner相信，落力打扮具象徵意義（signaling device），代表佢在意自己喺他人眼中形象，亦對社交潛規則更了解，上位快賺得多不無原因。之但係對貪靚精而言，賺得越多，一樣使得更多喺扮靚，果然好矛盾......記者：黃樂雯資料來源：《芝加哥論壇報》網站