萬綺雯同洪卓立噚日喺柴灣出席港台活動，萬綺雯對於佘詩曼自立門戶開工作室，戥對方開心，講到無綫鬧花旦荒，佢就話：「慢慢又會有番，合作形式有好多種，今日唔合作唔代表將來唔合作，地球係圓嘅，啱就拍最緊要開心。」佢同無綫係部頭形式，一年拍一套。另外，洪卓立話好怕細路仔，怕唔識湊又驚整親BB，笑話將來若有仔女要由湯怡湊。撰文：馮仁昭