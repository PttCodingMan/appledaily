香港4人女子組合FFx前晚於旺角麥花臣場館舉行首個售票演唱會，容納3,500人的場館，開騷前兩星期FFx開心宣佈已售出8成門票，但前晚入場只有300幾人。雖然九成空凳，但觀眾反應尚算熱烈，FFx全晚甩嘴走音亦照單全收，四位成員更慷慨給自己100分，FFx說：「我哋有乜嘢低潮未經歷過吖？」果然充滿正能量！
踏上舞台開騷是每位歌手的夢想，對4人女子組合FFx而言亦不例外，雖然成名曲《Sugar Baby》MV曾被彈拍攝手法、服裝、化妝、舞步均全錯，但偏偏令她們在網上爆紅，MV至今在YouTube的點擊已達310萬；然而返回現實世界，FFx前晚在旺角麥花臣場館舉行首個售票演唱會，門票分別索價380元、280元及180元，惟入場觀眾只有300多人，九成空凳。
男歌迷讚好有朝氣
面對僅一成觀眾，FFx成員楊澤怡（Shirley）、潘穎琳（Mizaki）、周葆諭（Christy）及李詩詠（Ceci）仍落力演出。以銀色戰衣打頭陣的FFx獻唱《Sugar Baby》，然後再唱新歌《MK Pop》，4人全程表現high爆，除用英文向台下300多位觀眾高呼：「Put your hands up！When I say FF，you say X！」又向山頂的空凳大叫：「山頂嘅朋友，嗌大聲啲！」由於FFx僅得《Sugar Baby》、《MK Pop》及《見面禮》3首歌曲，演唱會要由晚上8時半撐到11時，除唱兩次《Sugar Baby》外，還要唱其他歌手的歌「攝」時間。FFx越級挑戰唱林憶蓮的《至少還有你》、鄧紫棋的《Where Did You Go》及鄭秀文的《信者得愛》，但經常出現走音兼甩嘴情況，幸入場觀眾照單全收，不停揮動螢光棒及舉字牌表示支持，Shirley自彈自唱有份編曲的新歌《一生一世》更贏得不少掌聲。現場一位男歌迷Sam哥，強調花280元購票入場，他受訪時說：「覺得佢哋好有朝氣，我最鍾意佢哋solo跳韓國K-Pop嗰part。」對於FFx的表現，Sam哥表示：「其實佢哋擺脫咗MK，𠵱家韓國啲，今晚我會畀80分。」
「巨星都有進步空間」

完騷後FFx受訪被問對入場人數僅一成可有失望？幾位成員異口同聲說沒有：「唔會！由MV到𠵱家開到演唱會，我哋已經好滿足，有乜嘢低潮未經歷過吖？」有指她們走音及甩嘴，FFx卻給自己100分：「分數係畀支持我哋嘅朋友，每個人都有進步嘅空間，天王巨星都有進步嘅空間啦！」FFx續謂：「你哋可以上網睇番，啲飛係真係賣晒，啲飛喺贊助商嗰度。就算只得一位觀眾，我哋都會做好表演。」FFx經理人Sam則說：「贊助商係真金白銀贊助，現場有300幾人喎，台下fans睇得開心就OK！」採訪：盧妹攝影：陳俊強