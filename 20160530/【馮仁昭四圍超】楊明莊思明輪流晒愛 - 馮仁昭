莊思明同楊明自從公開戀情後，無時無刻都會晒恩愛。之前思明先喺楊明fb寫咗句「I miss you」，前日輪到男友放閃，楊明喺fb貼咗張搭住思明膊頭嘅合照後，思明作狀嘟嘴，楊明留言：「有你就夠了。」真係戴住太陽眼鏡都覺得好曬！早前有傳楊明去馬來西亞拍節目嗰時順路見埋家長，睇嚟今次楊明要做拿督8億女婿，指日可待。撰文：馮仁昭