劉若英近月忙開巡唱，前晚就去到老家台北小巨蛋開騷，原來係佢相隔6年再喺嗰度開騷。佢今次響應李宗盛呼籲，叫朋友唔使送花籃，捐錢去台灣某慈善機構，小S、周迅、范范等都支持。個騷最特別係佢搵咗佢嘅《很愛很愛你》同《後來》原曲嘅日本組合Kiroro做嘉賓，另外，歌迷為咗幫佢預祝6月生日，喺小巨蛋排出佢英文名Rene同心形圖案。撰文：馮仁昭