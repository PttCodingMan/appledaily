紅軍革命未成
利物浦仍在跌跌撞撞，上季季初戰績欠佳，領隊羅渣士被辭退，由激情無限的高路普（上圖右二）接手，結果卻兩次功敗垂成，先後於英聯盃與歐霸盃決賽飲恨，英超亦僅排第八，下季無緣歐戰。
曼聯功不補過
曼聯在剛結束一季成績令人失望，歐聯分組賽出局、歐霸盃16強不敵死敵利物浦、聯賽最終排名第五無緣下屆歐聯，領隊雲高爾就算成功攞尾彩贏得英足盃，仍不足以保住烏紗。球會日前確定任命摩連奴接任，令魔迷重燃希望。
禾堡打回原形
禾夫斯堡在2014/15球季表現出色，招攬大量優質球員下見成效勇奪亞軍。然而在季初將王牌奇雲迪布尼出售後，戰績大降，終以中游完成球季。史特加更令人失望，下半季幾乎逢戰必輸，由中游跌至尾二，自1975年後再次降班。
西甲假波疑雲
華歷簡奴（圖）在上季西甲戰至季尾突然戰績大倒退，第37輪聯賽作客不敵皇家蘇斯達逢三連敗，被西班牙傳媒指涉嫌操控賽果。華歷在煞科戰雖然擊敗利雲特，但仍以一分之差落後予CF格蘭納達，降班收場。文：何西