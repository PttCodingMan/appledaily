胡杏兒去年12月同夜場老闆李乘德（Philip）結婚後，去咗兩個幾月度蜜月。唔經唔覺，噚日係佢哋結婚6個月紀念，Philip先貼結婚相，留言：「我相信我哋嘅未來會更加精采，感謝你對我新生命做嘅一切。」杏兒轉貼老公留言仲冧，仲借用周星馳電影《西遊記大結局之仙履奇緣》嘅經典對白：「如果要我喺呢段婚姻設一個期限，我希望係1萬年，謝謝你愛我，我愛你。」好閃呀！撰文：馮仁昭