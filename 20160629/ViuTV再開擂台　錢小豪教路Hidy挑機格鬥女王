【ViuTV風雲】早前ViuTV開台時炮製真人騷《G-1格鬥會》，唐紫睿（Hazel）、鄧穎芝、鄧洢玲（阿旦）、黎美言（Winkie）、郭思琳和龍小菌等8女大打MMA，是非不絕，成功為ViuTV造勢，Hazel終極成為格鬥女王。ViuTV食髓知味，近日籌備10月推出新一輪挑機賽。ViuTV邀得拳王杜恆霖（Byran）幫手籌備，他前晚在facebook貼出《E-1 World Championship》海報，除有《G-1》挑機賽，還有各地拳王邀請賽、明星賽中羅孝勇會對前香港先生吳雲甫、10月在中環封街搞Formula E賽，以及健美先生等。
小豪：一把年紀唔打
早年打過擂台的錢小豪也是《G-1》挑機女子賽搞手之一，他昨在電話中說：「我同Byran傾緊比賽細節，到時會指導吓班女仔，我一把年紀，唔會落場比賽啦！」Byran昨也說：「今次會分6場，全部係一次性比賽，要搵12個參賽者。」近日盛傳辣媽鄭希怡和媽模余曉彤（Hidy）被邀挑機，據知暫時出賽名單有Hidy和兩名新臉孔，答應接戰書有格鬥女郭思琳，阿旦以左胸剛割完纖維瘤請辭，至於鄧穎芝仍考慮中，Hazel則拒絕再賽。Hidy近日埋首操練，她坦言想向Hazel、郭思琳和龍小菌挑機：「我想試吓Hazel係咪最強，我睇過思琳打，佢打得聰明。第三個想打小菌，細個我哋打過羽毛球，大個就想同佢打擂台。三人都高過我，要我打矮過嘅對手，好似我恰佢哋。」Hazel不知是否怕輸避戰，Hidy則說：「體育精神就喺呢度，比賽有贏輸，贏要贏得起，輸要輸得起。」Hidy不擔心出賽時被打到變豬頭，她說：「打面可攞分，掂到就有分，唔使好大力。學識保護自己都係技術，打拳未必一定要向前衝，向後保護自己都係招數。」訪問當日，Hidy與大隻導師Daniel過招，見她頻出鎖技，她賣關子稱還有很多秘密武器。採訪：王梓嫚、楊定場地：FFG Martial Arts & Fitness Center