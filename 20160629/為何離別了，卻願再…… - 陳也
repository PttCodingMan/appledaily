大陸五毛：「唔使後悔，歡迎脫歐入亞。倫敦人不必做洋奴，趕快來華，唱住做個勇敢強國人。」香港風水佬：「卡梅倫衰在改壞名，再改過叫做甘民樂，更曳！自甘墮落，民望插水，抵佢死。」球迷兼賭徒：「剛簽了長約睇波！英超球隊以後點踢歐聯，回水呀！」梁營關公：「英國分裂唔關我老闆事，振英唔係震英，問責的話，你們搵霍家好了！」環球時報：「留歐不成，國家分裂，香港那些別有用心的戀殖派失去大靠山，終於夢碎！」內地首富陳X標：「英國玩完，世上只有我可以打救倫敦！」不放棄英國護照是為了方便旅行的劉公子：「嘿嘿，係時候我也要脫了，拎住英國護照去蘇格蘭分分鐘唔入得境！」林鄭大媽：「好彩我兩年前高瞻遠矚，放晒英國的物業，無損手！」忽然無晒聲氣的本土派：「……」