【周三識食】【本報訊】歐國盃戰況激烈，為支持愛隊，不少打工仔捱眼瞓睇波。有註冊中醫師表示，經常捱夜睇波可令人產生虛火，其間食薯片、喝凍飲，更加劇上火症狀，甚至造成濕熱體質，引致口臭、爆瘡，建議可多吃瓜類食物清熱，或自製「綠豆薏仁糕」作睇波小食，清熱利濕。而打工仔也可在上班前煲飲「薄荷檸檬茶」，醒腦提神。記者：梁麗兒註冊中醫師劉秀華表示，午夜12點為人體陰陽氣交接、即換班的時候，屆時陽氣需潛藏體內，陰氣要在外，讓人休息及放鬆，以維持陰陽平衡，令身體健康及少生病。惟捱夜人士包括睇波、通頂加班等，因陽氣在晚上不能潛藏，仍浮於體外，會令人產生「虛陽」、即虛火，帶來種種上火的症狀包括喉嚨痛、口臭、爆瘡、大便失調等。
吃零食喝凍飲加劇上火
睇波期間再吃薯片、花生等脆口、水份少的零食，更如火上加油，加劇上火。同時飲汽水啤酒，可損害脾胃化濕功能，令人濕熱，帶來口臭、爆瘡甚至脫髮問題。劉建議捱夜睇波人士，應少吃辛辣、熱氣零食，避免凍飲、雪糕等生冷飲食。若必要吃零食，宜控制份量，其他正餐更須保持清淡，少吃薄餅、薯條或炒粉炒麵等熱氣、油膩食物。另外，捱夜人士宜吃較多水份的煮法如蒸、煮、炆及烚等；又可吃如西瓜、哈密瓜、苦瓜、冬瓜、番茄、綠豆等食物，幫助清熱，其中瓜類水份豐富，特別適合上火人士進食。想食得健康，可以將青瓜、紅蘿蔔及西芹切條作小食，補充水份，其中西芹有涼血清熱、降血壓作用；紅蘿蔔可減低火氣、補充正氣；青瓜水份豐富兼有美白作用。另外，可用綠豆、薏以仁等炮製甜點「綠豆薏仁糕」，在睇波的日子進食，有清熱解毒去濕作用；或製作「涼拌藕片」，將生蓮藕洗淨切片，放入果醋浸泡半小時，加入蜂蜜即可進食，有清熱涼血作用，適合上火人士進食，但脾胃虛弱如容易腹瀉、肚痛人士則不宜進食。至於捱夜引致精神不足，影響工作表現，劉秀華推薦打工仔，利用薄荷、檸檬，焗飲一杯「薄荷檸檬茶」，有醒腦提神功效；也可按壓頭頂的百會穴、手背的合谷穴提神。
想輕輕鬆鬆健康?，記住留意健康蘋台 http://health.appledaily.com.hk/ 