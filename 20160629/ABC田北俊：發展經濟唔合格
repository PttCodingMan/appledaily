【本報訊】特首梁振英從競選到當選，一直自誇重視民生問題，可是4年來倒梁聲音卻不斷在商界響起。自由黨榮譽主席田北俊接受訪問時稱，梁振英未能好好發展本港經濟，除了因為梁過於重視民生，不諳經濟問題亦是成因之一。翻查近年的數字發現，香港的世界競爭力排名雖然維持三甲，但在2014年一度跌至第四，方便營商指數更拾級而下，從2011至2013年的第2位跌至去年的第5位。至於本地生產總值增長率，就算從2012年的低位1.5%回升至2013年的3.1%，過去兩年亦逐步回落。
「乜都整條法例管住」

田北俊受訪時直言，對商界來說，梁振英在經濟發展的表現並不合格，因梁「根本冇做到嘢」。他指香港在多項指數維持高排名，並非香港的情況有改善，而是「人哋（外國）衰咗咋喎，人哋衰咗咁我哋咪自然浮番高咗」。主張下任特首ABC（Anyone but CY）的田北俊認為，作為特首應「和氣生財」，惟梁振英上場後「勉強個經濟環境係好，但你都可以搞到個社會咁唔和諧」，令人擔心的是隨着內地經濟放緩，本港企業特別是中型企業開始減縮，結果影響到財團和基層，屆時市民的人工低，社會怨氣就更大。梁振英自詡重視民生，不時提到解決了雙非、樓價高等問題，但田北俊則有另一番見解。他指出，國際排名高的國家或地區，往往重自由多於法治，「唔係乜嘢都整條法例嚟管住」，他以樓市辣招為例，強調近年本港樓價稍為下滑，純粹因為全球經濟不景，屬市場經濟力量，更甚是港視發牌風波，令人覺得人治高於法治，這些都構成不明朗因素。香港各界商會聯席會議秘書長沈運龍亦有同感，他受訪時稱，梁振英在經濟方面「未必有啲大嘅方向畀到出嚟，對商界冇乜嘢大嘅支持」，例如梁振英自覺限奶令解決了民生問題，沈卻指此舉只釋出了香港不歡迎自由行的訊息，他相信要解決奶粉問題，在邊境興建奶粉批發中心便可。從事珠寶業的沈運龍指，業界已感受到當前環境有多不濟，但當局缺乏新思維應對，「唔係淨係帶人去行吓騷、擺吓展覽就可以幫到香港出口、中小企」，「𠵱家唔係咁簡單㗎喇，再搞太多呢啲嘢即係叫人早啲死」。■記者呂浩然