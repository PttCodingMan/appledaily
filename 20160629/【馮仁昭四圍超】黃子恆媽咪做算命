人妻裕美背住老公林恩浩，暗交無綫上位小生黃子恆，事後裕美認同老公分居，仲話單方面搞離婚。早前有傳裕美嫌做保險嘅老公係打工仔，冇車冇樓，而黃子恆衣着型仔，又有兩架靚車，家底相當唔錯。噚日有報道爆黃子恆原來靠做算命師嘅阿媽，幫人睇紫微斗數，仲有開班授徒㖭；而阿哥就教人打網球，一粒鐘至少收600蚊，一家人租住西貢村屋，所以黃子恆應該冇乜嘢家庭負擔。撰文：馮仁昭