徐濠縈和DJ Donald、HotCha前成員張惠雅（Regen）以及鄭融等跑步隊員，前晚深夜在街頭練習拉筋，準備迎戰本月17日舉行的渣打馬拉松。雖然未能預期眾人成績如何，但見他們一式一樣着上醒神運動上衣和緊身褲，整齊隊型已經加晒分。事後Donald在電話中回應本報說：「嗰晚我哋主力係做心肺功能練習。有人話西隧嗰段路太斜好難跑，我反而最驚太濕！」他更笑言自己已多次游說鄭裕玲可以出山跑渣馬，奈何沒有成功：「佢5年前開始冇跑，我就5年前先開始跑，真係希望可以喺賽道上見到佢。」撰文：王梓嫚