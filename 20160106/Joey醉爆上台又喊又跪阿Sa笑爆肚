前晚阿嬌被男dancer托起做側手翻時，似失手令阿嬌的帽擦過地下，幸好不是頭落地，有驚無險；另容祖兒和農夫擔任嘉賓，面紅紅似飲了酒的祖兒說：「我冇醉！」阿Sa笑爆肚：「笑死我啦！你究竟飲咗幾多？」祖兒表現勁high唱到跪地，還攬着Sa嬌不停喊，三女擺出龍虎豹甫士，祖兒說：「多謝你哋將我帶返去16歲，我都係咁喊，我同你哋一齊經歷過順境逆境，今日見證在場有咁多人錫你哋，我好開心！」
祖兒：有人追正常
昨日祖兒到中環出席演唱會DVD祝捷會，承認前晚在Twins騷上有飲少少酒，但強調沒有醉，問到阿Sa是否有追求者？祖兒說：「我覺得有人追係正常，楊生有介紹西裝男我識，但我印象模糊唔記得，我代大家八卦吓。」採訪：馬建華攝影：陳志嵐