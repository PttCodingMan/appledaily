劉鑾雄大仔劉鳴煒在港台節目《我係乜乜乜》獲一班港女轉軚撲向他身邊， 完勝對手游學修，他的感情package令人關注。據悉，劉鳴煒與Wendy離婚後，翌年已另覓女友，更為他生了兩名兒子，但最後都是分手收場，現時他已「封盤」有一名長髮的專業人士做女友。游學修在facebook表示男神選舉非做媒：「如果對面個高富帥富二代係奇洛李維斯，我自己都會企埋過去。」之後，他再補充未有資格做男神，但亦不同意比不上劉鳴煒。
另外，有份參加節目的「港女」Wendy在見劉鳴煒真身後轉軚，她接受本報訪問時表示：「最初揀游學修，佢後生啲，而劉生冇乜幽默感，開幕後，睇埋樣，覺得佢成熟靚仔自信。」她最不認同外界批評轉軚港女是想被劉鳴煒睇中。採訪：王梓嫚