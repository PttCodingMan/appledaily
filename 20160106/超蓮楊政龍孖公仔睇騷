賭王三房最索千金何超蓮一向都是Twins的超級粉絲，之前捧場時已笑言阿嬌是她的失散家姐，前晚她連走兩場，先到灣仔與家姐超瓊及超盈為3月的amfAR慈善ball開會，之後再趕去紅館睇尾場Twins。超蓮獲安排與鄭希怡、關智斌及楊受成孻仔楊政龍齊齊坐第一行，其間超蓮不時拎iPhone影台上，玩得相當high，而楊政龍亦拿着單鏡相機影相。眾人都有傾有講笑不停，未知是否聲浪太大，楊政龍不時與超蓮咬耳仔，而超蓮就好似掛住聽歌，未有太多交流。近日桃花旺的超蓮與楊政龍相識多年，屬朋友關係，不過二人發現有記者影相，就顯得避忌。撰文：唐如