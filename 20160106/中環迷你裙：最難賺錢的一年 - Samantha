踏入新一年，中國為環球股市送上一份厚禮，熔斷機制測試大成功！喺條街問100個人，101個人都估唔到A股開局出現這等壯烈境況。Samantha去年股災為個別股份Long Put，但獲利過後，發現阿爺為救市原來無所不用其極，禁沽空、禁減持傾巢而出，上次逃過一劫，Sam不想再放個頭落鱷魚口試探自己條命夠唔夠硬。有大行統計，2015年是78年以來最難賺錢的一年，幾乎沒有一種資產能有出色表現。部份恒指和國指成份股周一創出52周新低，這代表已跌穿上次股災低位，無疑是警告着中港股市尚未脫險，大戶掟貨往往有先後次序，有前景、質地好能留守到最後，故上周推介體育股能企得穩，另人民幣貶值亦能獲得青睞，而申洲國際（2313）食正以上兩個概念。申洲從事由織布至裁縫的一條龍服務，近年為減低成本，將部份廠房搬往越南，中國大陸仍佔相當大比重，人民幣創五年低，對這些勞動密集型的廠商來說絕對是一個好消息。國泰君安預期人民幣波動和越南產能釋放，為未來兩年帶來8%至15%的收入增長。申洲有65%是製造運動類產品，有NIKE、ADIDAS、PUMA等大客，NIKE近期業績靚爆鏡，申洲中期純利增速加快至19%，下半年人民幣貶值和體育用品復蘇，對全年成績如虎添翼，記緊，強者越強。Samantha https://www.facebook.com/stocksamantha 