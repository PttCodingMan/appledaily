已停賽三期之毛里裘斯籍騎師田泰安，將於今期(6日)夜賽刑滿復出，睇番佢今季之前一次停賽復出，即憑「現代財星」贏馬，周三賽事田泰安的座騎不乏實力份子，有力再次復出即勝，當中「金碧旺旺」及「賞面」上仗分別入位及贏馬，最具機會替騎者建功。第五場四班1650米，「金碧旺旺」轉攻谷草一哩後兩戰均入Q，表現與之前判若兩駒，似乎幕後已找到最佳出路，上仗若非受「邦之星」干擾被帶出外叠發力，相信未必輸短頭俾一步不蝕之「勁勇威龍」。四歲馬拼後繼續做工夫，等番首本之谷草一哩再上陣，有力贏馬開齋。另外，第二場四班1200米之「賞面」，上仗終於在同程打開勝門，而且兩匹蹄下敗將「元豐泰」及「好運有利」再出分別入位及贏馬，後駒剛戰回升四班亦入Q，以此推算，「賞面」今仗重返四班絕不吃虧，憑輕磅之利，可望繼續反彈。