楊思琦做單親媽媽獨力照顧囡囡楊卓穎，早前有傳現讀K1的卓穎因為太百厭，老師擔心她影響其他同學，思琦沒法下惟有幫囡囡退學。最近卓穎由德望小學暨幼稚園轉讀英基國際幼稚園，思琦昨日在電話中承認已幫囡囡轉新校，她說：「因為佢性格比較好動，佢鍾意同外國小朋友玩，又鍾意講英文。之前話囡囡喺嗰間學校表現唔好，其實唔關事，唔好咁講小朋友，佢好乖，乜都唔知，見哥哥姐姐影相都有say hello，好有禮貌。」
學費貴足兩倍
對於負面報道，做媽媽是否很心痛？思琦說：「都有啲唔係咁開心，因為實質佢唔係真係曳，話俾人趕走，唔係咁嘅原因。我純粹想幫囡囡搵一間適合佢嘅學校，佢都好聽話好乖，老師好鍾意佢。」有指英基屬貴族學校，不獲政府資助，學校課程以英語及數學為主，但每年學費要八萬四千元，比德望貴足兩倍，問思琦可感吃力？她笑說：「努力啦，好多家長都係咁，有小朋友就要加把勁。」
自稱獎罰分明
據悉思琦還給女兒在課餘時間學習跳舞、唱歌、溜冰等活動，培養囡囡多方面才能，問到是否怪獸家長，有否過份溺愛小朋友？思琦說：「我都獎罰分明，唔啱會話畀佢聽，邊啲正確邊啲改善，但我唔主張體罰，會同佢講道理，屋企有個位置令佢冷靜，唔乖需要時間諗吓就畀佢企嗰度，諗清楚就同媽媽講，唔使打，佢自己好快諗通，然後say sorry。」採訪：嵐山