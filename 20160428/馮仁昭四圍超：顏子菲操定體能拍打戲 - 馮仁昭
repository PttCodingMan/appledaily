顏子菲同吳雲甫噚日喺維園出席活動，顏子菲話遲啲返內地拍兩套劇集，其中一套有好多動作場面，所以要操練體能。而吳雲甫話已約滿離開無綫，佢話喺無綫7年冇乜發展空間，𠵱家收入都多咗：「啲人成日話多黨派，我都搞唔清，無謂唔知去咗邊一派，有派別帶入行就屬於嗰一派，但我冇話跟邊個入行，或者算係陳生（陳志雲），但佢已經離開公司。」撰文：馮仁昭