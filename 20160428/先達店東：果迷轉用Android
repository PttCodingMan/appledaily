【本報訊】蘋果指香港iPhone銷情差，拖累大中華地區收入下跌，而事實上iPhone 6s去年推出時，香港和內地的發售時間太接近，令到一部份內地客不再到香港買手機，同時令到炒家無錢賺，結果只炒了一個月就回復正價，用家可隨時walk in買機，間接影響銷情。
iPhone 6s去年炒燶
在先達開店多年的劉志剛更指出，目前全新的iPhone 6s要減價才能賣出：「初初出嗰時，每部機貴原價幾百，𠵱家係要減價，例如iPhone 6s Plus 16GB，原價為6,388元，但我哋要賣5,980元，幾乎冇錢賺。」另外，劉志剛指去年客人大約有七成用iPhone，但今年跌至只得六成人用iPhone，其他人則「轉會」使用Android手機。iPhone 6s功能及款式和iPhone 6相似，同樣難以吸引用家換機，就算是忠實粉絲也不例外，用家Terry由iPhone 3起已開始用iPhone，但他無買入6s：「如果iPhone  7有新款先會換。」Android手機用家Cody就認為iPhone價錢太貴：「Android手機價錢平好多，買中階機嘅性能已經有iPhone質素。」同樣使用iPhone 6的用家Jason亦指出Apple要在iPhone 7出特別款式，才會考慮再買新機。■記者陳新政