【爆相爆片】林芊妤（Coffee）雖然未結婚，但一向充滿母愛，昨日本報讀者石小姐透過「爆相爆片」分享了一張Coffee像慈母擁着小朋友坐港鐵的相片，石小姐受訪時表示：「大約4點幾，我見到Coffee同一個女士一齊坐港鐵，每人帶住一個小朋友，啲小朋友都好嗲佢，最後佢哋喺太子站落咗車。」Coffee之後接受電話訪問時說：「係呀！兩個小朋友都係我姪仔，今日放假同埋阿嫂帶兩個小朋友去旺角睇金魚同兔仔，之後又去咗愛護動物協會，因為想收養一隻小動物，都想小朋友可以學習吓一齊照顧。」採訪：小米