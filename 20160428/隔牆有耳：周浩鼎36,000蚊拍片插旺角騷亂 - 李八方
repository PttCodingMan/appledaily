立法會新界東補選完咗兩個月，候選人開始遞交選舉申報開支。獲15萬多票但輸咗嘅民建聯周浩鼎，用咗成161萬幾，除番即係每票差不多11蚊，但萬大事都有民建聯幫佢畀晒。兵無糧不行，八方睇過佢嘅申報開支，發現佢嘅義工團食勻新界東，約兩個月嘅選舉期就食咗3萬幾蚊，但以平價為主，好似燒味呀、牛肉飯、雲南米線等，飯後甜品都有食喎，好識嘆！除咗地面戰，亦唔少得fb、WhatsApp、WeChat、Youtube網上宣傳。佢都拍過兩條宣傳片，一條同班小朋友向大家拜年，另一條就係鬧旺角騷亂。兩條片夾埋使咗近5皮嘢，第一條片花咗近萬三蚊製作，每位小朋友家長有200蚊車馬費，第二條片則使咗36,000蚊，包括花9,000蚊搵專人拍足4個鐘，仲有2,000蚊買道具、3,000蚊寫劇本等。
161萬點使法？
義工膳食：近3.3萬租用辦公室開支：近3.4萬製作宣傳影片：近5萬食環署清拆違規宣傳品罰款：近6,300元印製3萬張財神卡：近2,800元其他選舉廣告：逾百萬總開支：161萬＊資料來源：周浩鼎選舉開支申報（民建聯捐161萬作選舉捐贈＊）