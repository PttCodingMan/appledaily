慘被女友雨僑婆婆認錯羅仲謙係佢嘅羅力威，噚日到商台宣傳新歌《流淚的歌》，佢笑指婆婆唔係認錯，純粹係開玩笑，大時大節都會探婆婆兼試吓佢廚藝：「佢廚藝超班，會將成隻蟹拆肉整成蟹肉餅。」平日同雨僑拍拖多數出街食，不過佢相信女友廚藝尚可。講番首新歌，今次係佢首次填廣東詞，事後病咗幾日，原因係太專心，少飲水同休息，令腰痠背痛見暈。撰文：馮仁昭