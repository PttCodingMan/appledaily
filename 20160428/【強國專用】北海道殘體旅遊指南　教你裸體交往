地球已經冇大陸遊客去唔到的地方了！日本是他們的熱門出遊地，口裏說不，還是身體最誠實。日本人向來重視禮儀，與中國遊客簡直比矛盾更矛盾。去年日本北海道觀光振興機構出版簡化字指南《北海道旅行常識》，講解有甚麼行為在日本會被視為無禮。有居日大陸人認為咁樣樣即係話中國遊客「冇常識」，咁樣樣……
「喂，你本書裏面啲插圖係咁打交叉，而我又真係做緊嗰啲嘢，咁你即係叉我箒，我個心要碎了。」（真‧設計對白）。為免一地玻璃碎，當局早前把指南的名稱改為《北海道旅行心得》，內容有咁soft得咁soft，刪走不能、不要、不可等字眼，仲有埋英文版，證明唔係歧視中國遊客。（以下內容已轉為正體字）「不能插隊！」變成「排長隊也要安靜等待」「不要擅自打開、食用商品」變成「可以信賴的日本產品」「不可帶走非消耗品和非一次性用品」變成「酒店中可以帶走的物品僅為消耗品和一次性用品」
唔想失禮，大家都可以參考指南中的要點：1. 裸體交往「如果穿着泳衣或浴衣、拖鞋等進入浴室，在場的日本人會大吃一驚。」裸體交往即係叫你要坦蕩蕩啲，大方啲。#絕冇性暗示。2. 小聲說話「日本人說的日語是抑揚頓挫較少的語言，並且大家傾向於顧慮周圍地小聲說話。」連詩雅似乎唔應該去日本，佢講English嗰陣好loud。3. 餐桌保持清潔「如果桌子上和地板上散落有食物的渣滓、骨頭等，就好像榻榻米被弄髒一樣日本人會感覺非常不舒服。」食得斯文啲，豪邁食相留番响香港大排檔用。4. 光盤行動「受佛教影響，在日本反對浪費精神非常濃郁。」食物殘餘在碟上，對方會覺得是因為「不好吃」而覺得失望。5. 酒店中的穿着要講究「大部份的西式酒店會在住宿須知中寫明『請不要穿着浴衣、浴袍、拖鞋等在走廊等客室外走動。』部份日式旅館可讓人這樣穿，但都唔係間間可以。只着孖煙囪？唔使問一定fail。6. 控制打嗝「當然這屬於自然產生的生理現象，但至少請注意盡量克制。」生理現象唔係大晒，打嗝忍忍忍忍忍。7. 馬桶坐浴器的使用方法「馬桶坐浴器的顯示板上有『臀部清洗』、『陰部清洗』、『脫臭』、『暖座』等功能。只是大多數的馬桶坐浴器上沒帶有沖水功能。」唔知點沖廁？廁所水槽側或牆壁上一定有手動杆或按鈕的，冷靜啲。怯，你就沖唔到水。記者：葉青霞、容慧心資料來源： http://www.visit-hokkaido.jp 