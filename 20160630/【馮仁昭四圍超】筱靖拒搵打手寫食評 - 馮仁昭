因為一篇小店食評兩度投稿被拒登，搞到OpenRice出聲明否認打壓小店，話冇收錢幫人寫好評攞高排位嘅服務。開德國餐廳嘅筱靖話：「開業以來都有唔少blogger搵我哋話可以幫忙做打手，但冇必要，因為有麝自然香。」開咗間甜品屋嘅楊秀惠話好少上OpenRice，就算上去睇都只係查地址同營業時間，佢話：「好少睇食評，我間甜品舖靠人傳人口碑。」撰文：馮仁昭