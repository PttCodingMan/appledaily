30位入圍參選港姐佳麗昨日被安排試新髮型，其中貌似「瘦白吳幸美」的丘雅雯（Peggy）昨日有報道指她搭上人夫兩年，已於深井同居數月，她曾在社交網頁大騷錫錫親熱相，更出言挑機正印。對此Peggy昨表示不會為傳聞作回應，指選美期間，所有事都交由公司回應。問會否擔心破壞形象，及是否認識報道中的夫婦？她尷尬地笑說：「我諗我唔方便答任何問題，自己冇受事件影響，心情relax，處之泰然。」
另一參選者Daisy早前被網民踢爆非德國混血兒，她表示：「我係蒙古後裔，冇話過自己係德國混血兒，我祖先係成吉思汗太太，可以話係郡主，叫塔塔兒．木華黎，家境屬於唔使擔心經濟，父母支持我夢想已足夠。」採訪：羅慧敏、陳慧安