AC米蘭近幾季教練都換過唔少次，周二正式宣佈蒙迪拿（圖）接任成為新主帥。A米似乎對近年退役嘅球員情有獨鍾。自艾基利喺14年離隊後，兩年來請過施多夫、恩沙基、米赫洛域、布洛治。球員時代以飛翔動作慶祝聞名嘅「飛機仔」蒙迪拿，上季帶領森多利亞護級，之前教費倫天拿連續三季意甲攞前四，今次嚟到褪色豪門A米，真係祝佢好運。