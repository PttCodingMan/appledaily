伍詠薇老公練海棠早前被傳媒影到與大胸屋邨女子飯局兼同車夜遊，爆出偷食疑雲，事後伍姑娘淡淡定回應記者，還指老公「玩完要老婆執手尾」，完全無有怕。昨日伍姑娘更在微博貼她和老公及幾位友人出埠旅遊，在泳池邊曬太陽嘆世界的相。今年47歲的伍姑娘着三點式在鏡頭前大擺甫士，露出弗爆身材，練海棠亦似乎玩得好開心，兩公婆一齊坐一張沙灘椅，相信伍姑娘已經原諒老公。伍姑娘昨日接受本報訪問，指行程於兩個月前已定好，因為助手生日所以請她一齊去，伍姑娘說：「一直期待呢個假，助手去埋熱鬧啲，佢唔係同我同房，我同老公又唔係新婚，所以唔係電燈膽。」伍姑娘還笑言自己是「微波笑女」。採訪：劉敏