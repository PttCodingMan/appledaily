人日日都會沖涼，不過沖涼唔係咁簡單，其實都有好多忌諱，唔知你又留唔留意到？雖然天好熱，但好多人都仲鍾意沖熱水涼，不過沖熱水涼時間太長，會令身體過度發汗造成陽虛，身體更疲累。
不過你唔好以為沖凍水涼就啱，凍水刺激脾胃，會影響腸胃運作，身體易受外邪入侵。最合適的沖涼溫度，夏天沖攝氏36至38度水，冬天沖39至40度水。剛食飽沖涼，好似好舒服。不過啱啱食飽，血液都集中在腸胃系統，如果走去沖涼，腸胃系統的血液，會立即走到皮膚表面，不利消化吸收。相反，空肚沖涼，腦部血液減少，又會隨時頭暈。沖涼時候，有人用番𤩹，有人用淋浴露。番𤩹一般偏鹼性，洗用後會令皮膚較乾燥。一般沐浴露較接近皮膚的弱酸性，用後較滋潤。不管用甚麼，盡量挑選成份單純，用天然材料的番𤩹和沐浴露。夏天洗澡，最多20分鐘，避免洗去皮膚油脂造成乾燥。洗完熱水澡，不要立即睡覺。因為體溫太高會抑制褪黑激素分泌，影響睡眠質素。所以，最好睡前兩小時，要洗好澡，令肌肉放鬆，身體溫度回復正常，有助入眠。資料來源：註冊中醫師譚莉英、健康網站top1health記者：李聰
想輕輕鬆鬆健康?，記住留意健康蘋台 http://health.appledaily.com.hk/ 