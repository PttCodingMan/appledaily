日本偶像組合SKE48嘅棄將鬼頭桃菜轉投AV界，改名三上悠亞變成亞洲男士嘅新女神，當今年投身性感女團惠比壽麝香葡萄，令三上悠亞終於重返歌壇。三上悠亞進軍AV界後風頭一時無兩，早前喺「AV界奧斯卡」DMM成人影片頒獎禮上共擸四獎成為大贏家，而佢入行一年仲成為愛情動作片嘅銷量保證。剛公佈嘅2016年上半年最暢銷AV排行榜，三上悠亞有兩作打十甲，包括亞軍及第七位，其上年嘅處女作都佔第十二位，而被爆援交而轉投AV界嘅水着女星高崎聖子，就憑處女AV登上銷量冠軍，人氣聲優新田惠海成名前AV作就佔亞軍。日本衛星電視SkyPerfecTV，前日搵嚟一班性感女星出席夏季水上運動會，活動主題原來係「鹹濕救地球」，搵咗30個女優分成紅、白兩組對決，三上悠亞都有份出戰，同埋AV女優原美織、星美梨香、長瀨麻美、佳苗琉花等，展開香艷嘅水上大戰。