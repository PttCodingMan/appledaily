兩男一女真是會變成「嬲」，「十優港姐」麥明詩最近與大律師林作的戀情現暗湧，令「鴨王」何浩文（Dominic）乘虛而入力追。林作和情敵Dominic之間近日轉戰到網上發功，火藥味濃。Dominic最近經常在Instagram貼出麥明詩靚相，前日又貼合照冧麥明詩，叫對方小心身子。有網友留言狂鬧：「狗公出沒注意。」馬上辣㷫Dominic，他連打7條留言「護詩」：「唔係話我X有問題，係你講嘅說話會影響到女仔。」
笑大律師失威
講到Dominic與網友開拖，他昨日在電話中說：「我唔係鬧交，佢哋都對我好好，話唔支持大律師喎，我笑咗好耐。」可擔心追麥明詩會被指「癩蛤蟆」？Dominic說：「我自己搵錢養自己。」Dominic家底不俗，爸爸是教育局課程發展處總課程發展主任（體育）何振業，媽媽是中學教師。麥明詩父親亦是教育界人士。林作前晚在facebook貼出高登截圖，有網友指林作樣子麻麻，但知識淵博，重點是寫麥明詩：「我覺得佢唔會睇唔起鴨王，但亦唔會欣賞鴨王。」林作借留言暗寸Dominic，並叫網友聯絡他。Dominic昨午又到該網友貼文下留言：「其實我𠵱家已經有能力令未來老婆生活無憂，係暫時6,500萬嘅嘢買唔起箒。」言語間充滿火藥味。
話網友有意思
林作是否跟Dominic隔空開火，他昨在電話中回應：「其實我都好愕然。」他表示看不到網友指麥明詩「唔會睇唔起鴨王」一句，林作續說：「我只係覺得佢（指網友）講我嗰幾句幾有意思，我無意冒犯到人！」而陳法蓉昨日出席活動時，被問到一起拍劇的何浩文是否力追麥明詩？她說：「我又唔覺，放工後都係一班人一齊食飯，唔覺有特別。」採訪：嵐山