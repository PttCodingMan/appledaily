踏入夏季蚊患高峰期，全港上月蚊患指數急升，多區指數都達第二級，代表區內白紋伊蚊滋生的情況略為普遍。食環署聯同康文署昨晨在牛池灣公園進行滅蠓及蚊行動，未來亦會提高出動次數。對於早前爆出有兒童到公園遊玩後導致眼敏感，食環署防治蟲鼠主任主管李明偉認為未必與滅蚊劑有關，「一般黎講我哋使用噴霧，用嘅噴霧劑佢噴咗出嚟接觸到空氣、接觸到陽光好快會分解左嘅。」 康文署高級康樂事務經理（園藝）曾志剛就指，康文署轄下的公園每日都會進行衞生清潔，清理積水、枯葉等以免蚊蟲滋生，公園用噴霧除害劑對付成蟲的蚊和蠓，「如果我哋噴咗啲殺蟲劑，會擺告示畀家長睇，令公眾人士唔好接觸嗰啲地方。」他指公園每星期都會進行一次大型的滅蚊及蠓行動。