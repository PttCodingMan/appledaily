三人男團天堂鳥忽然同經理人對簿公堂，話公司冇按協議分賬，仲安排佢哋影不雅照片，要求索償45萬同解約。不過公司前日就開記招反擊，指分分鐘會反告天堂鳥誹謗。馮仁昭噚日搵過成員葉灝基（Gordon右），佢只係話多謝關心，冇嘢可以講，不過就透過律師發聲明，話對公司同傳媒講嘅嘢感到遺憾。𠵱家咁嘅情況，唔知官司要搞幾耐，但肯定嘅係天堂鳥嘅前途有啲危。撰文：馮仁昭