呢兩日港股終於見到炒作主題，連話通又唔通嘅「深港通」概念都炒得起，就知道資金餓了。今日推介一隻水泥股前，要講講背景先。近日除咗炒深AH折讓外，煤炭股近期表現一啲都唔霉。你望下中煤能源（1898），喺3.3元水平揾到支持得，五日一口氣抽高18%！中國神華（1088）升勢都係差唔多咁勁！煤股係「供給則改革」重點行業，家陣佢哋都由低位炒番上去阻力位，咁梗係揾下一個面對差不多情況嘅行業！冇錯，就係水泥股！華潤水泥（1313）已由近日低位累積升一成，當然正路來炒，可以玩大隻啲嘅海螺水泥（914）、中建材（3323），咁相信佢哋都已經反映盡負面因素見咗底。不過睇走勢上，一隻冷門少少嘅水泥股中材（1893），走勢上幾對辦，已由低位回升，呢個moment，值得一博佢好似煤股咁反彈！Fifi http://fb.com/lovefrystock 本欄逢周五刊出