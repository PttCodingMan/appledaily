好多人都會用iPhone影相，但如果想影得更靚，可以諗下加個名廠鏡頭！ZEISS於今年一月CES發布了專為iPhone而設的蔡司鏡頭組ExoLens，當時話會推出廣角鏡頭、微距鏡頭及遠距鏡頭，結果廣角鏡頭套裝ZEISS Mutar 0.6x Asph T* Wide-Angle Lens就搶閘上架，剛剛登陸Apple Online Store，香港都有份。這個廣角鏡採用4組4塊非球面鏡組成，焦距只有18mm，視野非常廣闊，而且最近攝影距離只有5cm，並且可用支架固定在三腳架上拍攝。從ExoLens官方試相所見，鏡頭成像質素較iPhone鏡頭高得多，畫面細緻，影像亦更為實淨。當然大家都想知這支iPhone用蔡司鏡賣幾錢？答案是$1,698，比一般iPhone鏡頭貴好多！資料來源：Apple Store記者：布偉倫