唔少女士同伴侶做完愛做的事後，都鍾意傾吓偈耳語一番，大家sweet sweet吓不知幾溫馨。乜話？男士們成日完事後都想極速入睡？唔好怪佢住，其實佢都係受睾酮（testosterone）高低程度影響。美國康乃狄克大學（University of Connecticut）一份研究搵來253位成人做測試，結果指出身體喺越多睾酮嘅情況下，越會覺得親密過後嘅pillow talk「具危機感」同「冇咁多好處」，繼而會講少咗個人感受同有更大機會對伴侶有負面評價。不過，報告亦話達到高潮嘅男士，雖然身體會分泌更多睾酮，但感受亦如低睾酮程度一樣，即是點？嗱，令雙方滿足，男士們咪冇藉口唔同你pillow talk，冧多你兩句囉。記者：黃樂雯資料來源：《Daily Express》網站