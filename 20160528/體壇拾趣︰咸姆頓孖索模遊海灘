雖然「黑帝」咸姆頓喺今季表現麻麻，但呢位31歲平治車手嘅心情似乎冇受影響，佢喺周一仲同22歲嘅匈牙利模特兒芭芭拉（Barbara Palvin）去摩納哥嘅海灘玩㖭！唔知黑帝係咪成日掛住玩，搞到自己狀態下滑，佢喺周四F1摩納哥站練習賽以0.606秒不敵紅牛嘅歷斯亞度，只能以1分15秒213造出第二快圈速；18歲新星韋特本就排第四。（now670台今日4:55pm直播練習賽；7:30pm直播排位賽）