現效力阿甲小保加嘅阿根廷前鋒泰維斯，未有入選阿根廷踢下月初喺美國舉行的美洲國家盃，所以趁有時間就喺周三同老婆、兩個細路去美國邁阿密鬆一鬆，享受一下陽光與海灘。32歲嘅泰維斯俾佢個囡囡𠱁得鬼咁開心，瞓喺度曬太陽都笑到四萬咁口。另外，有指佢有錢都唔要，拒絕咗中超球會上海上港開畀佢嘅1,950萬鎊肥約，寧願留喺阿根廷踢波，等自己有多啲時間享受天倫之樂。