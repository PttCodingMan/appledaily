【爆相爆片】Mandy Lieu搭上已婚澳門賭業猛人兼太陽娛樂老闆周焯華（洗米華）後，經常孖住四出外遊，日前有讀者發現二人到泰國布吉旅行。不過，昨日大年初一，洗米華竟未有陪Mandy及二人所生的囡囡，而是陪他與首任妻子所生的兒子周柏豪到日本東京旅行，認真忙碌。讀者尹先生昨日透過本報「爆相爆片」，指於日本時間昨晚7時許、即香港時間傍晚6時許，於原宿的Adidas碰見洗米華及其兒子，同行還有另外兩名男友人。尹先生昨透露：「佢同個仔喺Adidas睇嘢，似係陪個仔多啲，見佢行咗15分鐘左右，就話去隔籬舖頭睇滑雪用品。」採訪：魯吉