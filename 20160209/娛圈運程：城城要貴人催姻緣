娛圈去年誕生多對出人意表的情侶，還有歌手彈出，《蘋果》幫郭富城、Mandy Lieu、吳業坤、錢嘉樂及廣東歌樂壇求籤，看看各方在今年的發展如何？
郭富城（二十四號中籤）
天王郭富城去年高姿態認戀國產嫩模方媛（Moka），曾仲正居士看到籤文後表示不太看好。曾居士：雖然呢支係中籤，但求姻緣只屬中下。呢段感情應該會受到好大阻力，「若得貴人相勉力」即係話如果遇上貴人幫你排除問題會好啲。
吳業坤多勞多得（三十四號上籤）
吳業坤去年憑一首《原來他不夠愛我》橫掃樂壇多個獎項，曾居士指坤哥今年有望更上一層樓。曾居士：今年要恭喜坤哥，「收拾行程上帝京 姓名必舉動公卿」即係話佢嚟緊事業會越來越好，有機會衝出香港，好似中國發展。只要佢開放啲、唱歌再落多啲苦功，呢支籤值九十幾分。
Mandy Lieu感情受壓（二十九號中籤）
周焯華、Mandy Lieu和陳慧玲的三角關係，去年終於來到戲肉，但新一年Mandy的姻緣似乎仍要經歷好多波瀾。曾居士：呢支係中下籤，「何為邪鬼何為神 神鬼如何兩不分」意指呢段感情受到好大阻力，正邪兩方面都有一定壓力。
錢嘉樂求子再等（十五號中籤）
錢嘉樂和湯盈盈生了兩個女，未知他們今年可否如願索男？曾居士：「斧斤持以入山林 未得之時那處尋」我睇今年求子都未必得，機會渺茫啲，再求都係千金多。如果真係想生仔，再嚟緊一年生仔機會大啲，但呢啲都係要睇緣份。
廣東歌維新突破（五十八號中籤）
近年廣東歌經常被人忽略，崔健早前就嫌棄許志安在內地歌唱比賽中揀選廣東老歌，而來年廣東歌發展亦只求得中籤。曾居士：因為鄰近亞洲地方，好似中國、韓國、台灣等無論作曲、作詞、歌手嘅發展都較成熟，香港就處於下風，若然要有突破，就一定要加入更多新思維，但見籤文暫難見有出頭日。