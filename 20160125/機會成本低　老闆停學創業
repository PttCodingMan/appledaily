【顧慮較少】如果有太多顧慮，反而難以創業。郭頌賢大學僅讀一年，未畢業就回流香港創辦handy打天下，但他不認為自己年輕缺乏經驗，反而覺得在學時創業「會為自己留返條後路」，一旦創業失敗可以重返校園，機會成本最低，「如果做幾年嘢先出嚟創業，失敗的話，就好難同人講嗰一兩年做過啲乜」。
郭頌賢讀的是美國芝加哥大學，專產諾貝爾經濟學獎得主，不過他大學首年主要選讀阿拉伯文與哲學科目，與經濟無關。雖然他未曾涉獵過深奧的經濟學理論，但對大學鼓勵學生創業卻印象深刻，「芝加哥大學容許學生停學最多兩年做自己鍾意做嘅嘢」，又覺得「創業三個月已經會知道之前個想法得唔得」，於是讀完一年就申請停學創業，結果生意漸上軌道，無暇兼顧學業，惟有決定「輟學」，專心發展事業。年紀輕輕放低書包走去創業，家人意見亦容易左右事情發展，但他表示，「我無拎過屋企人錢，所以佢哋亦都管唔到我，但都尊重我嘅決定。」加上當時仍然有重回校園讀書的「後路」，故仍獲得家人支持。他更強調，年紀輕並非缺點，更不等於沒有經驗，「創業三個月比讀一個MBA學到更多嘢」。