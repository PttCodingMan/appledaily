【本報訊】由「睇淡」中國引發港股、港滙急挫的震盪，一度引發98亞洲金融風暴是否重演的擔憂。不過，曾經歷過亞洲及雷曼兩次金融風暴的本地資深銀行家，均指今次是基金走資為主，炒家利用空間圖利為副，成交規模並非當年衝擊聯滙「級數」。重量級「賓架」兼立法會前金融界議員李國寶認為，短期內港滙不會觸及7.85，又指港股「最多跌多5%」會趨穩。記者：劉美儀
東亞銀行（023）主席兼行政總裁李國寶，日前接受電話訪問時說，「我完全……唔覺得（現在）係似亞洲金融風暴，我唔係咁bearish（睇淡），我諗股市（港股）最多再跌5%」。聯滙會否很快碰觸7.85？「我覺得唔會掂到，我諗政府會做緊好多嘢……」但他沒有解釋，估計當局準備甚麼策略。瑞信近日以「港元受到攻擊」為題發表報告，指距離重演98風暴又「行近一步」；美銀美林預測3個月拆息，年底會升至1.9厘（現時約0.7厘）；國際大鱷索羅斯更公開指，已下注賭亞幣跌。
馮孝忠：難產生98年威脅
李國寶認為，港元急貶「唔係attack聯滙，好多係基金經理（沽），唔係炒家」。因擔心中國經濟及香港市場前景，「好多外邊基金驚unpeg（脫鈎），將資金轉美元掉返去（海外）」。這是投資者正常資金調配行為。他說香港是自由市場資金可進出買賣，故「（投資者）掟香港股票梗係易過掟中國股票，咁係冇計㗎，nothing we can do」。但他相信未來一段時間，股滙會穩定下來。港滙不足兩周急貶1%，恒生銀行（011）執行董事馮孝忠表示，「炒賣手段雖有相似，但唔係一樣」，無論以股滙成交規模、新監管條例及聯滙優化後炒家力量計，現在「睇唔到可藉技術性製造恐慌買賣手段」，產生98年的市場威脅。港滙現貨每日成交僅20、30億美元，遠期合約「每日10億美元都冇…….即使有炒家真有呢個力量買乾晒本港結餘，去好多市場都易搵食過嚟香港衝擊聯滙」！只要市民不自我恐慌，「基本上唔係好大件事」。他不會形容今輪波動是「小型風暴」，只是美元加息、本地滯後，資金正常流走遇上全球股市不景氣造成的壓力，而對沖基金一遇沽空炒賣空間，即會落場圖利，發放與持倉相符的睇淡或睇好訊息，亦屬投機者「經常策略」。港滙暫回穩7.8以上水平，馮孝忠預期，對沖基金平倉食糊後，不代表不再伺機炒賣空間開新盤，料短期內港滙在7.78至7.82徘徊，低量成交。
陳子政：無重演風暴條件
此外，前花旗銀行香港行長、現任東亞銀行高級顧問陳子政亦認為，市場有人會刻意散播恐慌圖利，但客觀形勢，現時跟98或08金融風暴，有很大差別，基本因素不支持資產價格再大幅下調，目前市場確有風險，但性質及規模都不具備重演金融風暴的條件。