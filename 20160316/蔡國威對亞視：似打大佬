《功夫熊貓3》前晚在九龍灣德福舉行首映禮，亞視舊將蔡國威亦有出席，對於亞視被欠薪員工組織聯盟透過法援申請亞視清盤令，他說：「員工方面唔清楚，不過藝人今個月17號會同德勤傾，聽到法援受理係非常開心，𠵱家好似打機、打大佬，越多人打就越好。」亞視堅持繼續做亞姐，問蔡國威會唔會捱義氣做司儀？他斬釘截鐵說：「我諗佢哋唔會搵我，嗰幾日唔喺香港，真係唔想，想有個了斷。唔好再有關係，想抽身有個新形象。」蔡國威覺得亞姐會搞不成：「如果搞得成祝佢哋順利，我覺得好難，唔係一個普通騷，有足夠佳麗，又要機票食住十幾日，好難。」另外，亞姐后冠值四位數字，筱靖表示可以提供贊助。採訪、攝影：黃曉妍