黎明（Leon）下月28日會在中環海濱摩天輪旁搭建超大型舞台，舉行一連六場大玩4D元素的演唱會，Leon日前受訪時表示：「今次場地係分四個獨立組件砌成，四面觀眾都見唔到大家，每邊可以坐1,000人左右，出嚟嘅視覺效果好好。」有指今次演唱會製作費超大，問Leon可擔心蝕本，他不太介懷：「可能會㗎，但係唔緊要啦，試吓新科技嘛！」Leon指今次演唱會以4D為主題，場內會散發香味，更表示今次在演唱會都會跳舞：「唔可以唔跳嘅，唔跳太過份，不過今次dancer會跟我跳，我唔會跟佢跳，總之我唔會做冷血嘅木頭，會排幾隻（舞），證明我嘅實力！」
近日Leon熱衷玩facebook，他笑說：「公司同事話我再唔開facebook就out，再唔做就入棺材封棺㗎喇！」他表示一定不會講挑釁說話，也不介意被人鬧：「冇所謂啦，都唔會日日睇，你估真係好得閒？」更笑言叫他阿叔都唔介意。至於被封「金句王」，Leon承認自己「有啲怪誕」，但覺得只要大家用不同視野看，想法會不同。採訪：草津