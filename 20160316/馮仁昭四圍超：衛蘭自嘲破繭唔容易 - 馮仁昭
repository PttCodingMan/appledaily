衛蘭加盟華納唱片，早排去咗台灣拍新歌《穿花蝴蝶》嘅MV，首歌有破繭而出嘅意思，衛蘭話呢幾年經歷咗好多，好開心可以自由去揀自己鍾意嘅音樂，亦都感激公司落重本去拍MV。其中一幕講衛蘭將一條絲布扯開，帶出破繭嘅主題，不過塊布太韌，最後要兩個工作人員幫手，衛蘭即刻搞爛gag話：「破繭而出真係唔容易。」但全場人靜咗幾秒至識笑。撰文：馮仁昭