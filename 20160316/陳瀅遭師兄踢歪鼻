陳瀅與C AllStar昨日在尖沙嘴出席復活節揭幕禮，穿短裙的陳瀅即席玩跳彈床，她說：「15、6歲第一次跳彈床，同幾個跆拳道師兄一齊做花式，點知有位師兄一腳踢中我塊面，痛到喊，第一次俾人打，我個鼻有少少歪可能因為佢。」陳瀅剛於溫哥華探望婆婆返港，問到有否帶男友何猷亨見婆婆？她說：「我自己一個返，叫佢（婆婆）睇雜誌。」最近有網民大讚陳瀅素顏樣靚，她開心地說：「我見到報道都好開心，其實素顏唔容易，我對呢件事好驕傲。」猷亨是否已見過素顏樣？她說：「所有屋企人、朋友都見過，我返到屋企會即刻落妝，同埋多飲水、瞓覺。」採訪：黃曉妍攝影：陳慧安