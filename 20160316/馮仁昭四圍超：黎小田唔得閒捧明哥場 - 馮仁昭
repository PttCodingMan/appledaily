黎小田同唐韋琪噚日出席喺金鐘舉行嘅「賞心樂食Together」活動，黎小田幫大會創作主題曲，由唐韋琪主唱。講到黃耀明下個月開騷，預告會唱亞視經典歌曲，當中有唔少都係黎小田嘅作品，不過黎小田話到時唔會去踩場！另外，提到即將有新電視台開台，唐韋琪話歡迎任何單位向佢招手，希望創造新兒童青年天地，發放正能量畀新一代。撰文：馮仁昭