娛樂圈又添喜事！台灣女歌手梁文音噚日宣佈同男友張念平結婚，佢哋會喺下月2號，依照台灣原住民魯凱族嘅傳統習俗，喺高雄市的部落進行訂婚下聘儀式，然後再喺一星期後（9號）喺桃園大溪舉辦教堂婚禮。噚日佢哋發放着原住民服裝影嘅婚紗照，梁文音嗰套家族傳承落嚟嘅魯凱族傳統服裝，連頭飾就重逾5公斤，佢笑住話：「這就是所謂『甜蜜的負荷』吧！」撰文：馮仁昭