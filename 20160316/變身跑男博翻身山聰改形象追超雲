陳山聰當年跟賭王何鴻燊千金何超雲甩拖後，因失女、失錢、失形象、失事業被譏為「四失聰」，年前為搵食跪求返無綫，終於有工開不用坐食山崩，昨有報道指兩人分手3年，山聰洗底密謀翻撻超雲，不但戒蒲又頻在網晒跑步相，企圖改走正氣形象。
分手後互探消息
有指分手3年沒拍拖的超雲，農曆年期間主動聯絡山聰好友郭政鴻一家拜年，表面上是跟契女、郭政鴻囡囡Ashley相聚，但其實想趁機打探山聰近況云云。而聲稱是山聰的好友透露，超雲想知舊愛有否拍拖，但大家說安排聚會見面時，她卻又說不好了，似乎對是否復合仍是舉棋不定。其實陳山聰跟超雲分手後，雖然至今未有新歡出現，但去年尾有傳他和黃智雯合作拍劇後，狂施冧女攻勢發WhatsApp，又親暱叫已有男友的黃智雯做「衰婆」；昨日傳出山聰部署翻撻超雲消息，他透過短訊否認：「唔好意思，唔係事實嘅嘢唔回應了，謝謝！」記者另聯絡到山聰的大嫂李碧君，問知否兩人是否復合、山聰有否拍拖？李碧君透過短訊否認：「佢冇提起過喎，但佢近來好多工作，相信佢現在只專心工作。」至於女主角超雲亦懶理傳聞，連日只在社交網貼愛貓的短片和相片，不但親自幫貓貓按摩身體，又為牠剪掉指甲，似乎有貓萬事足。採訪：非非