王灝兒（JW）噚日到商台宣傳新歌《自由飛翔》，宣佈8月30、31號喺九展開演唱會。JW話好想請到偶像鄭中基做嘉賓：「我聽佢唱歌已經好開心，佢喺度我會唱得好聽啲，不過我諗未必會請到對方。」JW日前去到龍鼓灘為演唱會拍攝海報，佢話嗰日黃昏花咗幾個鐘拍攝，由於天氣炎熱，企得太耐差啲中暑暈倒，不過最終都影到理想海報相。撰文：馮仁昭