雨僑噚日去到商台宣傳新歌《大奇蹟日》，首歌內容係勵志打氣，唔使理人批判，經歷唔同難關。雨僑話過往感情、工作失意，甚至捱窮嘅難關都經歷過，𠵱家算係過啲好日子。至於幾時結婚？佢話：「結婚要遲少少，難得𠵱家公司做音樂，可以發揮吓。」原先有同事建議搵羅力威為雨僑做新歌監製，佢話：「佢未見過我唱歌咁滯，好耐之前作過首歌畀我。」撰文：馮仁昭