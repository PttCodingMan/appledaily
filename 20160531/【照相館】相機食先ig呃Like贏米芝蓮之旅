「相機食先」除了可以放上fb、ig上呃Like外，更有機會贏到機會去歐洲、亞洲及美洲米芝蓮餐廳真正「食好西」！Netflix為剛推出的飲食紀錄片《主廚的餐桌》（Chef’s Table）第二季大搞亞洲區《主廚的餐桌》Instagram攝影比賽，只要跟足Follow Netflix香港Instagram帳戶（@NetflixHK）、於Instagram發布食物相片並將個人帳戶公開，以及Hashtag #MyChefsTable，於6月27日前就可以參加比賽，詳情可睇網頁（ https://mychefstable.netflix.com/ ）。至於獎品方面，雖然成個亞洲區只有一名優勝者，但若然夠好彩贏得評判青睞的話，Netflix就會包晒機票住宿（行程約兩星期），去勻今季《主廚的餐桌》所介紹分別位於泰國、巴西、斯洛文尼亞、墨西哥及美國的6間米芝蓮餐廳，親自試食兼同主廚見面，這種機會真是有今生無來世呀！記者：布偉倫