為咗畀世界各地更多唔識日文嘅朋友了解日聯，日聯賽會喺自家YouTube頻道發佈一套12集嘅節目，由今日起每星期出一集，每集五分鐘。節目由當地講波佬同日聯宣傳大使佐藤美希一齊做主持，介紹日聯球隊同球星，仲有比賽精華睇。呢個節目係整畀全世界睇，所以有英文字幕；加上日聯為咗進攻東南亞市場，仲有越南文同泰文字幕可以揀，內容亦會訪問吓喺日本搵食嘅越南同印尼球員㖭。有興趣可以上 https://www.youtube.com/user/jleaguechannel 