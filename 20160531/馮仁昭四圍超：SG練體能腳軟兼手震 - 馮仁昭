女子組合Super Girls成員Yanny（左）同Jessica，噚日到新城電台宣傳新歌《有事發生》。點解成員五缺三？原來其他成員都病咗，Jessica話之前坐的士遇到個有病嘅司機，可能因為咁中招喇，感冒菌入腸。Yanny話：「未試過三個一齊缺席，所以有啲壓力。」而佢哋最近為訓練體能，試過由銅鑼灣行去北角，腳軟之餘，又要攞水樽鍛煉，搞到雙手震騰騰。撰文：馮仁昭