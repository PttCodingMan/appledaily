楊怡同羅仲謙3月喺英國註冊後，佢哋聽日會首次以夫妻檔出席美容中心開幕禮，仲話會有嘢公佈，會唔會係喜事聽日就知。據知佢哋夫妻檔酬勞，比起各自出嚟嘅合共酬金多好多，咁話晒都係第一次夫妻檔，點都叫到個好價嘅。而佢哋呢次一次性活動報酬係6位數，多少都可以幫補第時擺婚宴。撰文：馮仁昭