莫雷拉在剛周日賽事替葉楚航及大摩分別勝出「勁飛勁」及「佳龍駒」贏馬兼捧盃，兩位廐主似乎食過翻尋味，今朝在晨課期間不約而同捉實莫雷拉密斟。莫雷拉可能上星期缺席晨課關係，今早復課操馬特別勤力，其中他替葉厩「可愛寶」出試後，練馬師葉楚航走到停機坪落馬處接馬，兩人隨即密斟，期間雷神仲豎起拇指，看得出他對「可愛寶」甚具信心。另外，莫雷拉全朝最後一匹出試馬為摩厩「蓮花巨星」，大摩全程睇實，操完後大摩又捉住他密斟，動態如此積極，應該有心再下一城。