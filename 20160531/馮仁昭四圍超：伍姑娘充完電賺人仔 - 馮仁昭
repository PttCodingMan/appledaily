伍詠薇噚日去到商台接受訪問，佢最近為有線電視主持節目《伍姑娘真識食》，佢話：「主持節目又攬又錫有我風格，除咗錢之外，有線畀我好多創作空間，好似真人騷咁，錢買唔到，如果喺無綫度自己嘢，就死快啲。」原先主持十三集，但會再添食七集，佢話添食加酬勞超過五成，賺完錢之後，要去旅行充電，籌備之後喺內地拍劇賺人仔。撰文：馮仁昭