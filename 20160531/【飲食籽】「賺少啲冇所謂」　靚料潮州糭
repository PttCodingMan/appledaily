【飲食籽：識飲惜食】何文田陳伯的豆腐花，富豆香又滑溜，附近的街坊、學生無一不曉，就算晚飯時間，舖頭都擠滿了吃豆腐花的人。原來小店除了豆腐花出名外，還有老闆娘親手包製的足料地道潮州糭。糭子表面有紅豆、綠豆、花生，粒粒飽滿，把糭子對半切開，即被那漏油的鹹蛋黃吸引，其餘的餡料還有豬肉和冬菇。糯米煙韌又米香十足，冬菇燜得香滑、豬肉肥瘦適中，啖啖肉有咬口，就連花生味道都特別香濃，問她有何秘訣，她想都沒想就說是用料夠靚，「平幾十蚊又係咁包，貴幾十蚊都係咁包，賺少啲冇所謂㗎，最緊要客人食得開心、滿意，之後再繼續幫襯。」
鼠牙糯米煙韌　「不見天」肥瘦適中
陳太說自己沒讀多少書，都是憑多年來看着長輩包糭，自己邊試邊學，「啲供應商成日都叫我去睇貨辦，話新返嘅貨好靚要我睇，我話唔使，從來我都只係睇牌子。」用過品質好的牌子她會記住，她選用泰國出產一年只有一造、兩頭又尖又長、白雪雪的鼠牙糯米，米味濃、香甜又夠煙韌，「這種糯米每年端午節前先有得賣，過了想買多多錢都買唔到呀。」她嫌廣東糭常用的五花腩太肥膩，特別每日清晨到相熟肉檔買「不見天」，即豬前腿的上部去骨後所得的肉塊，貪其肥瘦適中，肉甜且彈牙，「買回來的豬肉仲暖暖哋，好新鮮。」花生，別人都貪大粒，賣相好一點，她偏要買珠豆花生，還要人手逐粒去衣再烚熟，味道才夠香濃惹味。鹹蛋黃她當然也用頂級的，每早把新鮮鹹蛋去殼去蛋白。連糭葉她也特別講究，「湖南、湖北來的糭葉唔得㗎，顏色深、唔香又太薄。」她用的是頂級上海竹葉，顏色翠綠帶淡淡清香。陳太打從懂事起就識包糭，「我們小時候在鄉下望着阿媽包，看着看着就學會了。」一手拿起兩片糭葉，靈巧地屈成漏斗形，熟練地放入混合紅豆和花生的糯米，輕輕按實後放入鹹蛋黃、豬肉和冬菇，再抓一把米蓋上面，加一片糭葉後三兩下手勢包好，就用一條鹹水草紮緊即成，話未說完就已經包好一隻，在旁的小兒子正開始學包糭，他曾為媽媽計時，一小時就能包到80隻。一般人烚糭要四五小時才熟透，她個多小時就成，因為她包的糭，糭葉用得少，比較省時。糯米糭全年有售，每日她都會新鮮製造，因為喜歡吃紫米，所以今年端午節特別推出紫米糭，口感比糯米糭更有咬勁。聽到客人說買材料動手包糭都不及陳太包的糭好，就是她每日密密包糭的動力。
陳記自家製豆腐花美食店何文田梭椏道5號A
記者︰黃依情、吳宛蔚攝影︰劉永發、梁志永、楊錦文編輯︰謝慧珊美術︰孔文彬