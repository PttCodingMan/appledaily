Logo設計是門學問，要將品牌個性融入logo裏面，又要令消費者更易記住同認得，還要獨一無二，講就易。最近有外國網站搜羅了多個著名品牌logo最早期的設計，發覺好多都頗趣緻，logo圖案多數具體細緻，仲畫公仔畫出腸，例如Burger King的logo畫有漢堡包同汽水，唔識字都明，adidas亦直頭有對波鞋在logo上面，至於Firefox舊logo似出自小學生手筆，感覺很low-tech。部份logo仲好詳細，寫到明間公司賣乜，原來最早期的麥記logo寫明餐廳有售燒烤食品，Starbucks的logo標明賣咖啡及茶，KFC寫明賣雞。大概因為以前資訊不流通，品牌希望消費者能看logo就知賣乜。資料來源：boredpanda記者：臧諾