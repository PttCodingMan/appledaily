時裝品牌Dior Homme昨日以「THE ART OF FALLING APART」概念舉行時裝騷，除男神宋仲基專程由韓國飛來港出席，其他出席嘉賓包括吳尊、楊千嬅和老公丁子高、何超瓊、何猷君、竇驍、林德信、黃愷傑、樂基兒、吳雨霏及日本男星赤西仁等。千嬅表示也有看《太陽的後裔》，但媽咪比她熟悉，因為一直有追看。問她見到宋仲基可會集郵？她說：「可能打個招呼同點吓頭微笑就走，相信好多人爭相影佢風采。」問她是否在ViuTV追劇？千嬅表示：「有喺好多地方睇，ViuTV都有睇，自己除咗係女藝人仲係主婦，個仔瞓咗再睇劇，有新電視台了解吓都係好事。」千嬅更爆老公稍後會上ViuTV節目《一大一路》，昨晚還笑問老公怕不怕被小朋友問頭髮問題，丁子高即笑言：「我唔落樓梯咪冇嘢囉！」採訪：盧妹、羅慧敏攝影：仇志德