麥浚龍（Juno）同混血模特兒女友戴庚玲（Janine）以往愛得低調，不過自從三年前復合後，經常被發現出雙入對。今年初Juno趁北上開工拍電影之前，專程帶Janine到新西蘭過二人世界。
依舊中東裝
昨日下午Juno又被本報讀者在日本野生捕獲，讀者Evan透過「爆相爆片」分享Juno跟Janine在京都嵐山泛舟的照片，Evan指當時約在香港時間2時20分左右，照片所見兩人衣着一黑一白襯到絕，加上Juno的中東裝特別惹人注目，Evan說：「佢哋喺京都嵐山渡月橋側邊嘅碼頭上船仔，一上船Juno女友就係咁幫佢影相，而Juno就負責扒艇，不過之後都有調轉。」Evan又指Juno全程說話及動作都不多，他說：「之後我同行朋友仲大叫佢個名，佢都有同我哋點一點頭，大約玩咗40分鐘就走喇！」Juno之後透過所屬唱片公司回應表示：「Juno有工作喺日本當地傾，之後佢留低休息，至於私人事冇回應。」採訪：李察、李森