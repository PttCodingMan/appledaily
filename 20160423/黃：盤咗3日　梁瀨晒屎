【本報訊】與被告黃毓民唇槍舌劍足足3日的梁振英，完成盤問後微笑步出法庭，相較進庭前的一臉不悅，心情明顯如釋重負。「有幸」無間盤問梁而惹來其他立會議員羨慕的黃則於散庭後沾沾自喜，風騷地指「盤咗梁振英3日（佢）瀨晒屎」，狀似他已獲判無罪。
批評多次玩弄語言偽術

梁提到掟玻璃杯超越了他底線，並主動提及情況與財爺曾俊華被掟蛋類似，超越了政府底線，所以「唔係梁振英嘅問題」，但他尚未講完，黃便截停「得喇得喇，曾俊華嗰部份唔關事，個問題好簡單，佢就扯到冇雷公咁遠」，裁判官遂介入「你（梁）答你自己喇」。面對黃連珠炮發式發問，梁不下數十次回應「問題重複」、「我答咗喇」等；而黃則反諷梁作答「好多層次」，多次玩弄「語言偽術」，兩人猶如在立法會會議廳般多次重叠對話，互窒對方。就梁投訴問題重複，裁判官指「盤問嘅意思唔係遊花園咁不斷問，問一次就得」，黃反指「咁佢（梁）可能會有唔同答法、有破綻嘛」；裁判官又提醒黃「（問題）唔使咁多形容」，但黃反稱梁的答案好多層次、諸多解釋，「6點都收唔到工，咁就真係『杰撻撻』喇」。裁判官不耐煩指：「咁你快。下一條問題。」■記者楊思雅