最近香港旅客人數下跌，無論政府定旅遊業界都諗計刺激旅客訪港，今次仲出動埋財政司司長曾俊華做主角拍片（圖），以「劍客」形像推銷香港好客精神同埋旅遊特色，仲連佢招牌「二撇雞」都玩埋！條片一開始財爺同佢班劍擊學生對打，之後班學生仔話：「佢傳統得嚟又好潮、睇得又玩得，唔知幾過癮。」着住黑色劍擊裝嘅鬍鬚曾除低面罩，以為班學生講佢，不過班學生話，係講緊香港！之後鬍鬚曾重話，香港有好多正嘢介紹畀旅客，之後就由佢介紹香港有乜好玩地方，其間學生問佢會唔會剃鬚，鬍鬚曾就玩爛gag答佢，剃鬚就唔會、睇show就會！大家可以上YouTube搜尋「發揮香港好客精神」睇呢條片。財爺亦喺fb多謝喇沙借出地方拍片。 https://www.youtube.com/watch?v=PqeBPR0gjmA 