【本報訊】玩足3日的黃毓民，其盤問內容除涉及案發經過外，更一度質問梁何不直接致電警務處一哥報警，「你好興㗎嘛！特事特辦！」大有欲翻梁舊賬意味。而昨日的盤問中，梁不下一次指未能認出電視畫中人及動作等，控方遂「特事特辦」即安排警員找來兩部液晶顯示器（LCD），讓梁及裁判官可更清晰地觀看片段。
警冒雨趕買電線

就梁拾起玻璃碎片交予保鑣並指示對方報警此舉，黃質問「點解你唔特事特辦直接打畀警務處長呀？咁咪搞掂囉」、「你好興㗎嘛！特事特辦！」裁判官聞言打斷「佢興唔興係另一件事」，認為黃只需直接問他有否想過直接致電警務處長報警，梁否認。黃多次重複播放梁案發當日步入立會會議廳至他聲稱受襲後的片段，並多次要求梁辨認畫面中示威議員身份及其動作，強調其中兩人幾乎每次均會叫「689落地獄」等口號，又指「有個冇乜頭髮嘅企係你面前」，質疑他「冇理由唔知」，梁指看不到。控方質疑播放予證人的電視機畫面較黃的手提電腦模糊，更指「我自己都睇唔到個光頭」，建議傳閱手提電腦內的片段，黃反指難實行，「冇可能次次畀佢睇，又畀你睇」，又自言自語「呢個可能係錢嘅問題，立會第時畀多啲錢法庭喇」。控方在午休後已成功安排警員安裝兩部液晶顯示器，據知顯示器由警方借出，警員更冒雨購置所需的轉換器及接駁電線。■記者楊思雅、勞東來