公仔箱姐仔好多都想釣金龜，尤其當遇啱筍盤，真係要快手快腳挾實，以免畀人捷足先燈。選美出身嘅「公園妹」，出道即主動追「大力哥」，即使成日俾人影晒拍拖，佢哋都唔認拖友，因為唔係大力哥唔夠大方，而係公園妹想騎牛搵馬，所以近日爆出佢搭上專業人士筍盤，仲去男方家過夜，公園妹就好醒兩頭瞞。不過關仁聽聞公園妹經常出陰招，將私人物品唔覺意放喺男方屋企霸地盤，一嚟可以探聽吓男方心意虛實，又可以擊退情敵，一舉兩得。撰文：關仁