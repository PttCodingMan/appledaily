早前有新聞指有小學將扣鈕、摺衫及執書包等作為學生評估項目，連呢啲生活技能都要特登去考學生，可見港孩當道已不是新鮮事，都係嗰句，絕大部份港孩都是由父母一手造成的，樣樣都為子女做妥，佢哋又點會成長呢？想撇甩港孩這個標籤，最簡單直接就是從生活自理方面入手，外國網站Sunshine and Hurricanes早前製作了一個按照小朋友年齡分配的家務表，列舉了小朋友在不同年齡應該有能力做到的家務，父母可以參考一下，睇媖你小朋友識唔識做，如果仲未識，快啲訓練下佢哋喇！
2至3歲：執拾玩具、抹乾弄濕的地方、掃塵、將雜物分類、將污糟衫放入污衣籃
4至6歲：執床、餵寵物、製作小食、食飯前幫忙開枱、淋花
7至9歲：朝早自己校鬧鐘起身、管理自己的零用錢、摺衫、學會用刀並煮一些簡單的食物、吸塵
記者：黃子配