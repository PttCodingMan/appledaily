近期身邊不少朋友都愛煲Viu TV的新劇「瑪嘉烈與大衛系列綠豆」，不過煲劇容易，要煲真綠豆沙卻不易。很多人也聽過煲綠豆沙前要把綠豆浸至少三幾個鐘，又再要煲三幾個鐘，還不一定能把綠豆煲腍，想起都覺得煩。但如果試過用上這次介紹的快方法，先炒後焗豆再加水煲，由洗豆到食得也只要花四十分鐘，非常適合夏天大熱天時，突然想煲綠豆糖水來消暑的時候跟住做。記者：謝翠玲攝影：徐振國
1：白鑊炒綠豆綠豆不用浸， 只要在煲之前洗一洗，加入煲中，開中火乾炒，這時會出現大量水氣。
2：加一湯匙水當水氣消散，便加入一湯匙水繼續炒至無水氣。
3：鋪錫紙焗豆把錫紙輕輕鋪在綠豆上，收細火，鋪錫紙 讓熱力更集中，焗一分半鐘便取出錫紙。重覆1至4步驟。
4：加水煲半小時加水至蓋過綠豆，蓋上，如常煲綠豆沙半小時。
貼士：最後加糖不要在一開始時便加糖，綠豆會煲不腍，要煲好後才可以加糖。
同樣煲了半小時，左邊一杯是炒過豆才煲的綠豆糖水，比較起沙，右邊的則是浸了三小時的綠豆煲出來，試吃後仍有豆帶硬身，至少要多煲半時才能吃。