韓國新一代男神宋仲基憑神劇《太陽的後裔》人氣急升，昨晚他首次於香港亞博館舉行粉絲見面會，吸引大批港迷捧場。開場前已經有不少粉絲到場等見男神，而後援會自費製作的宋仲基人型紙牌亦吸引fans排隊影相，相當誇張。宋仲基昨晚邀得好兄弟李光洙擔任特別嘉賓，光洙昨午4時多抵港後，即會合宋仲基進行綵排。
見面會約8時15分開始，宋仲基甫登場全場粉絲立即尖叫，並揮動藍色螢光棒以示歡迎，其後宋仲基用韓文向粉絲打招呼：「大家好，我是宋仲基。」他表示好驚訝有如此多粉絲到場支持，謂很感謝粉絲。其後他又公開私密照，包括拍攝《太陽》時的花絮照，宋仲基透露自己聚餐時喜歡食豆腐，聽到港迷估中答案即講「我愛你」大冧粉絲，他更自爆前晚去蘭桂坊蒲吧，又表示玩得好開心。閒談一會後，光洙終於現身，再次炒熱全場氣氛，光洙賣口乖表示：「I love Hong Kong！」即時搶去宋仲基風頭！採訪：梁展雯攝影：葉君海