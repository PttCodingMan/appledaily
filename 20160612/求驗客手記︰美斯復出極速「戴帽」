歐國盃開咗波，呢邊美洲盃嘅受注目程度難免減低，美斯就喺呢個時候出嚟吸引番大家注意。上周五D組賽事阿根廷對巴拿馬，由奧達文迪開紀錄，但之後形勢膠着，直到美斯喺下半場入替，大約上陣半個鐘就入咗三粒，由阿古路埋齋大勝5:0，兩戰全勝提早出線。美斯心情靚，有位着巴塞波衫球迷衝入球場，佢都同對方攬攬。另一場D組賽事，智利由維達爾梅開二度，以2:1贏玻利維亞；會同巴拿馬爭另一出線權。