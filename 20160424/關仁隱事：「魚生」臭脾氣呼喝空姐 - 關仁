「魚生」份人都好寸，有日佢由香港搭飛機返內地，空姐問佢想食乜嘢時，魚生完全唔畀反應，冇幾耐佢就黑住面好唔客氣咁同空姐講：「你行路可唔可以冇聲呀！」明明地下係地毯，都要寸空姐行路嘈住佢。之後魚生口喝想飲水，佢直情呼喝話：「喂！水呀！」當要毛氈時又話：「喂！氈呀！」完全當人係狗咁呼喝。到飛機差唔多降落時，空姐叫魚生拉番開個窗簾同拉番起個座椅，魚生完全當聽唔到，脾氣勁臭，聽聞班空姐之間已經將佢列入黑名單。撰文：關仁