郭思琳昨日在九展出席「第20屆婚展會2016」，她坦言和品牌已經合作十年，穿過多款婚紗裙褂，對將來自己結婚穿婚紗已沒甚憧憬，而且個性不擅處理雜務，所以他日結婚希望一切從簡。談到郭思琳有份參與ViuTV的真人騷《G-1格鬥會》，有指唐紫睿（Hazel）因不忿被她的指甲𠝹面，而跟她割席，郭思琳否認說：「打拳一定揸實拳頭，同埋有拳套，每次拳證都會檢查指甲同拳套，所以話我指甲整傷佢一定冇可能。」
郭思琳直言聽到此言論感到十分驚訝：「講到再見不是朋友，等佢冷靜吓先，一直以嚟我對是非都係置身事外。我同Hazel見面會主動打招呼，都想了解吓乜事，做朋友應該打開心窗，有不滿要講出嚟，如果我有令佢唔舒服，我會道歉。」採訪：卓寶花攝影：沈健程