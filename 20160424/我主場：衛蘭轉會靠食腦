出道12年，衛蘭（Janice）當年先聲奪人，用甜美歌聲誘惑樂迷耳朵，不少人認定她是天后接班人。時間匆匆而過，Janice前年年底約滿AMusic轉會到華納唱片，「天后」兩字雖未觸及，但歌藝肯定毋庸置疑，上月Janice派台歌《穿花蝴蝶》面世，歌詞「眉頭額角偷偷震動 長年被化妝遮蓋我倦容 誰人又看得出我也許將要被逼瘋」更旋即被對號入座，以為她要憑歌控訴？Janice卻不以為然，還主動提起舊老闆黎明：「Leon教我唔好俾雜聲影響自己！」採訪：鄉奈仁剛於本月13日度過34歲快樂生辰的衛蘭，自從約滿AMusic、離開照顧她多年的黎明（Leon）後，她先讓自己沉寂一段時間，去旅行休息，直至最近有新歌派台才再度活躍。一年多沒有正式面對傳媒，Janice一切依舊，訪問前猶如見工般緊張，身形和笑聲仍是昔日的她，Janice聞言即放聲笑說：「我有減㗎，不過之前整親腰骨，唔可以做太劇烈嘅運動，以前係會用食嘢嚟減壓，但𠵱家會多啲同人傾偈，食少啲嘢。」
黎明教路
提到不少人認為新歌《穿花蝴蝶》歌詞，是Janice對過去的控訴，將過去12年的心情都埋在歌詞裏，甚至有樂迷將矛頭直指發掘她的Leon，Janice聽罷笑笑說：「其實我喺Leon身上學到好多嘢，包括唔會俾外邊嘅雜聲影響自己。」是否要為Leon平反？Janice坦言：「我好感恩有Leon一直帶領住，不過我以前真係將所有嘢都交畀佢諗，好少為自己計劃吓，我相信佢都想我成長，所以𠵱家我會學吓自己去決定一啲事。」Janice又謂：「我覺得𠵱家有啱啱出道時嘅感覺，過去嗰12年好似唔知去咗邊，可能以前我長期喺一個安全嘅地方，身邊有一班人將所有事都幫你安排好晒，我係乜嘢都唔使理，𠵱家個腦真係用多咗好多。」
改變曲風
轉會後Janice似刻意改變曲風，面對不同聲音，Janice認為是意料中事：「我覺得好多嘢都要試，改變就一定會有唔同聲音，以前自己好多嘢都唔會講，人哋可能唔知我想點，但今次有畀好多意見，講吓自己諗法。」Janice又強調自己並非要全權話事，會跟公司溝通：「如果試過唔成功，我都會聽公司嘅意見。」場地提供：銅鑼灣迷你酒店