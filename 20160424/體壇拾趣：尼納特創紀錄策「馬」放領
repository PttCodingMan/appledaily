馬刺喺上周五季後賽，憑尼納特（Kawhi Leonard）射入全場最高32分，當中包括六個三分波，以96:87擊敗灰熊，總場數領先3:0，再贏一場就可以晉級。馬刺呢位贏波功臣亦創下新紀錄，因為佢係NBA史上首位喺季後賽單場射入五球三分波，兼交出五次封阻嘅球員。至於東岸嘅騎士，喺同日另一場，亦憑「三巨頭」勒邦占士（LeBron James）、K艾榮（Kyrie Irving）同路夫（Kevin Love）齊齊發威，以101:91擊敗活塞，總場數同樣領先3:0。