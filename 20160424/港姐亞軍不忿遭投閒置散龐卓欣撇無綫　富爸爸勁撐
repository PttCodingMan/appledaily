無綫近年小生花旦大逃亡，雖然力捧「港姐幫」填補，2015年「十優港姐冠軍」麥明詩早前肯動筆簽下四年包薪賣身契，工作接踵而來，但亞軍龐卓欣卻被投閒置散，近乎零工作，家境不錯的龐卓欣獲富爸爸龐寶林和有米富三代男友孫智威撐腰，她打算今年8月卸任即向外闖，轉行教小朋友唱歌。
還有四個月便卸任的港姐亞軍龐卓欣，去年參選敗於「十優港姐冠軍」麥明詩手下，兩女當選後，曾為動筆簽約掙扎，結果麥明詩最後跟無綫簽下四年包薪合約，立即被力捧，有指無綫有意把她打造成「Do姐接班人」，不時安排她做大騷司儀；相反一直傳未簽約的龐卓欣卻被投閒置散，雖然沒有幕前工作，但龐卓欣不時在YouTube上載短片為事業鋪路，有指她打算8月卸任後便離場，轉行教小朋友唱歌。現年23歲的龐卓欣，樣靚身材正，有家底有學歷，她爸爸是東驥基金管理董事總經理龐寶林，母親任教於音樂學院，自幼受父母栽培其音樂才華，加上畢業於美國曼哈頓音樂學院，當然也想在這方面一展所長。龐卓欣參選時已直認有個有米男友、鐘錶大王孫秉樞長孫孫智威（Solomon）。龐卓欣打算今年8月港姐約滿後，改執教鞭教小朋友唱歌，他表示教唱歌會有穩定收入，這決定獲雙親及男友Solomon力撐。
龐寶林打本開學校
龐卓欣的富爸爸龐寶林一直是囡囡的明燈，他支持女兒卸任向外闖，龐寶林昨日在電話中說：「佢做乜都會支持，行邊條路由佢自己揀，唔續約佢自己決定。」龐寶林自爆中學時也熱愛音樂，所以囡囡龐卓欣都算生長於音樂世家，他續說：「媽咪教佢教得好，發掘囡囡音樂天份，囡囡小學畢業禮就被選中做歌劇主角，又記歌詞又表情同跳舞。」龐寶林認為教小朋友唱歌也是好職業：「因為可以栽培好多明日之星，音樂亦好有創意，教小朋友唔係易事，考驗囡囡嘅耐性，對佢係一個好磨練。囡囡話過想教小朋友古典音樂，因為古典音樂並冇想像中咁難明同深奧，小朋友可以接受到。」龐寶林不排除先讓囡囡累積一些教學經驗，才打本給她開學校，是否到時母女檔打理？龐寶林說：「得嘅，最緊要佢自己做，唔好媽咪做。」龐寶林透露近日兩父女不停有討論去留問題，他說：「佢首先要完成港姐任務。」
兩年後嫁人想生B
龐卓欣與Solomon拍拖三年，她形容與男友是「凹凸配」，Solomon對她夠細心，並有意兩年後結婚做孫太，趕及30歲前生兒育女。Solomon本月6日生日，兩人再約埋朋友到馬爾代夫度假兼賀生日，龐卓欣貼相到Instagram，兩人大玩潛水和出海，她換上三點式晒索爆身材。採訪：楊定