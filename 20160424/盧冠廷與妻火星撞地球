盧冠廷日前接受商台《1圈圈 星光背後》節目訪問，出身自演藝世家的盧盧，父親乃粵劇紅伶盧海天，伯娘是粵語片明星白燕，他少年時隨爸爸移民到美國，70年代贏得美國音樂比賽回港發展，在酒店演出時邂逅太太唐書琛，他說：「當年佢有中東油王或者娛樂界紅人送花，我用第二招扮冇嘢，咁佢就中咗招，做咗我太太。」 盧冠廷與太太相戀40載，談到夫妻相處之道，他說：「要永遠認低威，無論太太做錯乜嘢，你都要咕一聲吞咗佢，你要永遠𠱁佢開心。」他坦言和太太關係是火星撞地球，一直忍讓才可相處下去：「結婚之後成日嗌交，就算有幾唔想都要返屋企，唔通瞓街咩！」撰文：陳以晴