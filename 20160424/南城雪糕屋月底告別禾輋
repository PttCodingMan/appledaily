【本報訊】屹立沙田禾輋商場廿多年的南城雪糕屋將結束營業。南城雪糕屋由90年代開始營業，主要售賣乳酪雪糕及各款零食，店主城哥上月公佈因健康理由將於本月底結業。昨日店內外皆已貼出「結業清貨」、「感謝多年關照」、「出售雪糕機、爆谷機」告示，店主兒子昨日「代更」，指如在本月底前已清貨，南城雪糕屋或會提早結業。顧客聞風而至，一嚐南城的招牌乳酪雪糕，緬懷日漸消逝的小店人情味。
街坊與招牌合照留念

昨不少顧客前來品嚐其招牌乳酪雪糕屋，其中不乏專程前來的新顧客，亦有住在附近的老主顧，皆紛紛舉杯與南城雪糕屋的招牌合照留念。剛畢業的冼先生家住大埔，昨專誠前來，「其實一早聽過南城個名，但睇到報道話佢就執所以先嚟試吓」。冼先生慨嘆特色小店買少見少，又指領展商場只得連鎖店，「好悶、好冇特色」，「就好似為大陸人而起咁，滿足唔到香港市民嘅需求」。與兒子同來的張先生，指南城雪糕屋是他童年回憶，得悉其結業在即感到「有啲唔舒服」，「我個仔由細細個讀幼稚園到中學，我都帶佢嚟買嘢食，南城老闆娘又好，又有人情味，呢種店都真係買少見少，集體回憶嚟㗎；轉晒連鎖店，啲員工隔幾日又轉咗人，仲邊有呢種感情。」兒子亦指得悉南城結業「好傷心」，又指特別喜歡南城的鮮果乳酪雪糕，獨愛西瓜、哈密瓜口味，稱將來會繼續支持其他小店。■記者葉偉東