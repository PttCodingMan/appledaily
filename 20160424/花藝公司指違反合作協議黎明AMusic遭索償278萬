黎明加入娛樂圈30年，本月28日於中環海濱舉行8場4D演唱會，其主辦單位AMusic日前遭一家花藝公司入稟高等法院，指AMusic違反協議，無端終止雙方就演唱會場地佈置及花卉供應等協議，入稟向AMusic索償，金額達278萬。但AMusic行政總裁王凱文昨日回覆：「公司從來冇同呢間公司簽過合約，又何來違約！」據花店一方聲稱AMusic原本委託花店，作黎明演唱會花卉佈置，以及在現場攤位售賣一起crossover的紀念品，生產約一千份，怎料AMusic在本月初終止與花店合作。本報昨日訪問觀塘「MODA FLORA」花店股東之一的Stephenie Lam，她透露辦公室已準備為黎明個唱所準備花藝裝飾，以及一箱箱裝飾印有「Leon 30th ANNIVERSARY RANDOM LOVE SONGS 40 IN LIVE 2016」，她強調只想和平解決問題，無奈與AMusic溝通的人，未能取得聯絡，所以諮詢法律意見之下，只能入稟索償。
花店承認冇簽約
花店股東Stephenie稱今年2月獲AMusic主動邀請及聯絡，到3月AMusic曾在官網facebook分享與這間花店合作的消息，雙方一直有透過email明確地講解合作細節，她說﹕「當時都有要求過會唔會出一份agreement（協議），對方回答暫時都好忙出唔到，好多時做party都係以email去傾，係有法律效用，花店一路都係用email同AMusic溝通，進行合作。」Stephenie稱本月初被終止合作，問到是否有簽合約？她說﹕「如果要着重字眼『簽』呢個動作，係冇嘅，但email裏面black and white係寫明晒係有。我哋唔係單方面create一嚿嘢去入稟法庭，至今都係想坐低大家傾，但聯絡唔到佢哋，法律諮詢後，只好用法律途徑索償。」檔案編號：HCA1068/2016採訪、攝影：楊思雅、卓寶花、小米