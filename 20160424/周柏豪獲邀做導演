周柏豪、蔣志光及導演翁秀蘭昨日到旺角為電影《我老婆係明星》謝票，又向觀眾送電影簽名海報。柏豪表示享受在電影中扮鬼扮馬：「戲入面好多造型都好好玩，最開心係可以為電影主題曲作曲。連詩雅、公司同事同老闆都讚我有進步。」他透露獲邀為電影寫故事和擔任導演，柏豪說：「我有興趣拍親情同寵物嘅主題，不過寵物太難拍，愛情故事已經寫晒落歌度。」問到日前與余文樂食飯破冰？柏豪說：「其實我哋新年先見完，不過冇po相之嘛。我哋橫洲工業都有一齊打波，唔知點解記者朋友仲記住呢件事啫。」蔣志光忙於拍劇，問到有否看ViuTV？他說：「韓劇我睇兩集就頂唔順，其實我睇咗十幾套都完成唔到，保怡嗰套未睇，都會支持吓老友嘅。」採訪、攝影：盧妹