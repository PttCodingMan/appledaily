一月至今21次沙田賽事，告東尼每次均有馬上名，而且好多時都憑一些有開表現嘅馬爭取成績。單睇近五次田戰，均有剛跑入前四名之東廐馬走入三甲，便是最好的證明。本周末(14日)賽事東廐又有「赤龍駒」、「期惑」及「風火勁駒」剛於上仗跑入前四名，「風火勁駒」更是新勝馬，交由何澤堯上陣，睇番今季東廐就有「大威力」、「加州再豫」及「牛精叻仔」等新勝馬用何澤堯繼續交出表現，相信此駒屬馬房出擊重心所在。「風火勁駒」列陣第五場三班1200米草地，上仗在谷草贏1200米開齋，雖然以只短頭位險勝「卡加動力」，不過本身造出1分10秒06，比當晚二班頭馬「幸運歡笑」仲要快0.15秒，水準絕對唔差，留在三班非常有利，縱使轉跑田草1200米，不過在港初出即於此程跑第四，可見一樣合發揮。