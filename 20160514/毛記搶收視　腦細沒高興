毛記電視搞的《萬千呃like賀台慶》大前晚在ViuTV直播，被評節目超時甩轆兼沉悶，但收視成績不俗，最高一度錄得有9點收視，約有60萬觀眾捧場，平均亦有7.8點收視，分薄了無綫的兩線劇《火線下的江湖大佬》及《殭》的收視，前者有22.1點，比上星期三跌了1.3點，約流失8萬4千多觀眾，而《殭》就有20.3點，下跌2.8點，少了約18萬觀眾。對於令到無綫收視跌，「腦細」林日曦表示沒值得高興：「因為今次我哋做得好差，中間我哋好多甩轆，過場時間太耐；雖然我冇睇直播，但完全了解睇電視，現場係一場災難，所以雖然有咁多觀眾捧場去到9點，我哋都把握唔到機會做到最好畀大家睇。」撰文：唐如