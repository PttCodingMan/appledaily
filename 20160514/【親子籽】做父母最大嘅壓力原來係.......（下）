上一則文章講到，《英國都市報》最近引述當地一項調查，訪問了2,000名父母，關於他們做父母最大的壓力，除了上集所述的10種壓力外，其實仲有以下呢幾樣：11.確保孩子有專長或興趣你都唔想仔女淨係識打機同玩iPad，所以千方百計都要鼓勵仔女學音樂或藝術。12.孩子要求買最新款衣飾受朋輩影響，幾乎個個孩子都想人有我有，做父母的都想設法滿足仔女慾望。13.擁有一張溫馨家庭照能夠擁有一張人人都覺得溫馨快樂的家庭大合照，其實意味父母做得很成功。14.教導孩子不同的生活文化往往想孩子見多識廣，變得開通，但其實都是說易行難的事。15.識得親手造衫給子女講就易，後生一輩的父母仲有幾多個識車衫？16.識煮飯就算未當父母前唔識煮飯，有小朋友後都自然會走去學，始終都想仔女日日有得食營養豐富又健康的愛心餐。17.被看成很主動和活躍冇父母想仔女女日日困在家做宅男宅女，如果想仔女性格活躍外向，做父母的最好自己玩埋一份，做個好榜樣。18.與其他父母做朋友去結識孩子好友的父母，大家一齊分享下教養之道都冇壞吖。19.確保仔女同朋友有話題孩子與人溝通的話題通常是來自日常生活，這視乎父母平時給予怎樣的生活。20.在社交網站上塑造良好形象潮流與呃like，人人都鍾意將生活事無大小放上網畀人睇，其他人的反應，其實好影響人的心情。雖然調查所得的20種壓力，有啲睇落好似好無謂，有啲又好似係自己拎嚟煩，講到尾都係父母太在意別人對自己仔女的看法。老土都要講句，「養兒一百歲，長憂九十九。」真係一啲都冇誇張。記者：黃子配