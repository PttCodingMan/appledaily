很多小朋友沖完涼例牌要扭一大輪先肯着衫，特別是近日天氣凍，着遲少少好易冷親，所以父母一定要練得一身好武功，學識點樣快手幫BB着衫。
外國一對父母Dan Gibson及Corrie-Lynn White最近上載兩段比拼短片，二人鬥快為4名年幼子女，包括2歲的女兒及還是BB的三胞胎着衫瞓覺，唔好以為好易好輕鬆，換衫過程中4個小朋友不停在床上爬來爬去，爸媽要輪流幫他們着衫之餘，仲要睇實其他幾個唔好跌落床，非常狼狽。很多網民最初估計媽媽會比爸爸快，但爸爸最後竟然以12秒之差勝出，令網民大跌眼鏡！到底整個過程有幾狼狽同好笑呢？去片睇睇。媽媽篇： https://www.youtube.com/watch?v=Pa0wXSh4I34 爸爸篇： https://www.youtube.com/watch?v=KHKsS2hFzbs 記者：黃子配