林雅詩（Grace）前晚在佐敦出席堪輿學家司徒法正的壽宴，在農曆年期間與囝囝去日本旅行的Grace，被問到此行有否艷遇，她說：「冇艷遇，但係差啲俾人拉咗去試鏡，我行街見到有個日本靚仔揸住成叠卡片，我唔識睇卡片寫住啲乜嘢，淨係扯住唔知叫我去邊，唔知係咪搵我拍AV，嚇到阿仔喊晒口話要走。」早前Grace透露物色新居過新生活，問她是否已有心水？她說：「搵屋真係好難，到𠵱家都未有心水，不過我𠵱家有幾個地方可以住，喺媽咪同細佬屋企暫住先，我想住近啲媽咪，但租金真係好貴。」至於有否到前夫屋企拜年？她說：「囝囝暫時唔想見佢，因為佢知道發生乜事，乜嘢係二奶。」採訪、攝影：黃曉妍