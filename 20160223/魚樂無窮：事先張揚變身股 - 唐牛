實力建業（519）上周公佈，出售旗下山頂施勳道物業，當中包括4個住宅公寓、一個天台、一個全花園及另一個花園部份，以及6個泊車位，總代價6.4億元，相當於市值嘅75%！扣除開支後，稅前收益3.1億元，市盈率勁跌至不足3倍。好戲還在後頭，聯交所認為，根據上市規則第14.82條，交易完成後，實力建業將成為一間現金公司，除非問題獲得解決，否則將被視為不適合上市，股份須暫停買賣甚至除牌。點樣解決？當然係搞搞新意思！通告講明，出售資產所得，將強攻度假村、股債及其他投資機會，華麗轉身可待。事實上，低調殼王孫粗洪外甥女王敬渝舊年7月入主後，一直未有新動作，唔好忘記，佢入股價高達0.58元，與現價0.405元比較，足足潛水三成，你估佢會唔會甘願做蟹？公司將於本周五公佈業績，早前已預喜扭虧為盈，炒作材料齊備了！最新一支陽燭，相信係升浪前奏，首站先睇前浪頂0.53元，已有三成水位，屆時仲未到新主成本價。唐牛 https://www.facebook.com/tongcow88 本欄逢周二、四刊出