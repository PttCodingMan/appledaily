雖然中超「水浸」，但上季中超季軍FC山東（山東魯能）戰力只算是維持，周二亞冠盃F組首戰作客廣島三箭，以三箭剛於日超盃大勝，氣勢甚強，主場有力再破山東，讓半/一照取上盤。
中超成為一月轉會市場最矚目聯賽，積臣馬天尼斯、拉美利斯等國腳級人馬都到中超搵食，但貴為上季季軍，FC山東雖然也以850萬歐元引入哥連泰斯後衞基爾拿斯文圖，但似乎名氣及實力都一般。由前巴西國家隊教練文尼施斯領軍的山東，雖然也有迪亞高泰達利、禾達蒙迪路等外援，門將王大雷、前鋒楊旭等均屬國足成員，但今仗有中場重心王永珀停賽，中超亦未開「咧」，上場正式比賽已經是外圍賽擊敗阿德萊德聯，距離至今達兩星期，比賽狀態不足。三箭上周六在日超盃3:1清脆地擊敗大阪飛腳，新一季取得好開始，新加盟前鋒彼得烏達卡也取得入球，此子過去效力FC北京及FC上海，對中超有一定認識，三箭就算2010年亞冠盃曾主場不敵山東，不過以近期勇態值得支持。全北汽車「大」戰東京同日E組首輪分組賽上演韓日大戰，由全北汽車主場對FC東京；兩軍所屬聯賽均未開「咧」，全北上月友賽多蒙特以1:4大敗，仍存攻強守弱問題，與FC東京可望演入球騷，入球「大」可取。文：牽牛