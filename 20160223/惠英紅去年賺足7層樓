影后惠英紅的相士謝富坤師傅，前晚在尖沙嘴設宴慶祝69歲，小紅姐、許秋怡、王書麒、黃夏蕙、狄易達和前EO2成員彭懷安（Eddie）、亞視前老臣子梁天等畀面出席，小紅姐和王書麒夫婦在醒獅出現時，由頭摸到尾，希望今年行運都一樣由頭好到尾。小紅姐向來好錫師傅，每年有空必撐場，小紅姐去年不停北上賺人仔，她說：「舊年拍咗7部戲，1套電視劇，今年想減產。」小紅姐去年密密拍，荷包腫脹，她笑言：「一部片一層樓咁啦。」並期待今年6月電影《幸運是我》上映。秋怡大爆後日50歲牛一的老公書麒有年齡疑惑，她說：「之前有個醫生同老公講，男人到咗50歲，身體會出現候群症，佢咪有啲擔心。」採訪、攝影：陳杰