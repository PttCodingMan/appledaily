近日變成自由身嘅華利奧（Anderson Varejao、小圖），周日喺社交網站宣佈加盟NBA一哥勇士（圖），仲話俾騎士交易走好可惜，但加盟勇士就令佢好興奮，𠵱家急不及待着起新波衫。而佢嘅前東家騎士喺同日作客雷霆嘅常規賽，靠勒邦占士（LeBron James）頂替因腸胃炎提早離場嘅K艾榮（Kyrie Irving）客串控衞，貢獻「雙雙」25分11助攻，協助球隊贏115:92。