夫妻之間互相抱怨是平常事，但早前Japan Today 公佈了一項調查結果，邀請一群20至30歲的已婚男人參與，讓他們從23句常於妻子口中聽到的抱怨話中選出最令他討厭的十句，聽到這些話時的感受，結果發現很多說話極有殺傷力，可以將關係催毀，香港男人聽來會否有切膚之痛？
第10位：唔好再花錢買無謂嘢！眾所周知日本傳統男人會將每個月的薪金完全交給妻子，再由妻子發放零用 ，對自己份糧沒有完全操控權的男人本來已經很不爽，連少少消費都受約束的話當然很反感。第9位：唔好再做隻又懶又肥的豬！年紀漸長，多長幾分肉都是人之常情，尤其日本上班族有下班之後陪上級happy hour的傳統，日日大口大口啤酒灌，唔肥先奇，妻子不但不體諒，還埋怨，實在不好受。第8位：死後唔想同你合葬！死都唔想對住你，肯定是最大的侮辱。第7位：食完飯最少都幫手洗碗啦！雖知全餐飯自己都只是負責食那部份，妻子要求幫忙好合理，偏偏個個男人天生討厭洗碗，一聽到呢句說話還是感煩厭。第6位：你最少都要幫吓手煮飯。這句說話令一眾不懂煮飯的男人好困惱，明知我唔識煮飯，樣樣不要求偏偏去要求我做一樣我唔擅長的事，不是找麻煩是甚麼？第5位：可唔可以對我嘅付出多啲感激？男人天生不善於表達，這樣的投訴更令男人傷心，每次都要說出口先代表感激？有些事就不能心照？ 第4位：如果唔係為咗仔女，早就同你離婚。很多男人都表示聽完這樣的控訴之後肯定，說出這話的人不應那麼偉大，繼續犧牲，是應該離婚的。第3位：我一生最錯就係嫁咗畀你那就不要再錯下去，然後天天在埋怨。第2位：你好臭！不是說那些古龍水、洗頭水氣味的問題，而是針對那些在工作中避無可避會令人沾上難聞氣味的男人，例如需要戶外的工作，令男人難忍都是關乎不體諒的問題。第1位：你賺多啲錢啦？可以完全摧毀男人自信的一句話，真係好想反問：你可唔可以索啲後生啲？記者：顏美鳳