林夏薇噚日到尖沙嘴文化中心為香港管弦樂團籌款音樂會獻唱，經常以非歌手身份唱歌，林夏薇否認想轉型，亦不會感到壓力，仲話老公Jason都會支持。問有叫富貴老公投資出碟？林夏薇話：「唔會，我哋都有自己喜歡做嘅事，佢精神上支持我已經夠。」林夏薇話同老公財政獨立，但兩公婆相親相愛唔好講錢。好友楊怡同羅仲謙日前結婚，林夏薇就恭喜楊怡加入人妻行列。撰文：馮仁昭