沈卓盈早排被揭有新歡，今個月頭又俾人影到佢同個四眼男喺銅鑼灣一間雪糕店拍拖食雪條，有愛情滋潤嘅沈大師心情特別靚，最近走咗去遊埠嘆世界。佢噚日喺微博晒咗幾款泳衣相，留言話：「在開新劇前要好好叉足電，好好享受這美麗的陽光。」沈大師身材弗到漏，戴住黑超喺泳池狂擺甫士影相，唔知操刀影泳裝相嘅係咪嗰位四眼新歡呢？撰文：馮仁昭