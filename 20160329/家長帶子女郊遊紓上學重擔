【本報訊】不少家長趁復活節假期帶子女郊遊，紓緩學習壓力。有家長認為大自然為小朋友帶來的快樂非玩具可取代。一家五口到西貢郊遊的羅太指，假期最後一日沒刻意編排行程，雖子女假期功課不算太多，但認為大自然給小朋友帶來的快樂非玩具或電子遊戲可取代，「出嚟玩同喺屋企玩玩具係唔同，小朋友有大人陪吓就好開心」。另一位帶5歲女兒到西貢放風箏的楊太指，趁假期教女兒放風箏，她又指「個女開頭覺得好辛苦，又怕曬又怕熱」，但她仍堅持要教，「佢𠵱家望到個風箏喺天空上面飛都好開心」。另有不少打工仔趁假期最後一天到西貢親親大自然，從事社福機構的欣欣指天氣晴朗是郊遊好時機，因此與友人同遊地質公園，「唔使成日行街咁悶吖嘛」。■記者趙雅婷