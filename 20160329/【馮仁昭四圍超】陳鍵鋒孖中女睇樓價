離開無綫6年嘅陳鍵鋒近年都好少喺香港出現，不過前晚10點幾記者就發現佢同一個中年女士喺西環出現，望落發福咗少少嘅陳鍵鋒對香港樓盤仲好有興趣，經過地產舖都會停低睇吓啲廣告，兩人沿途又不停抬頭望，指手劃腳傾唔停。之後兩人本來想行去PMQ搵地方飲嘢，但搵咗幾間都收咗工，最後兩人就行咗入蘭桂坊酒店，似係想去搵地方唞唞！撰文：馮仁昭