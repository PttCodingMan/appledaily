【本報訊】80後合資過100萬元創立搵樓App。創辦人之一梁耀漢（Lawrence）不諱言，去年結婚，要去搵樓租，去各大平台，搵咗好耐，致電去代理搵租盤，睇中個盤，就話啱啱租出，發現原來呢啲就是坊間所謂的「假盤」。於是靈機一觸，拉埋兩位朋友搞番個搵樓App，叫「PropUp尋住器」。梁氏憶述，落舖搵代理，搵咗十零廿個，問題又出現，招呼代理好嘥時間，而且自己返工忙，搵樓租搵成4、5個月都搵唔到。最終花約2萬元租沙田碧濤花園。他概嘆：「點解無一個工具，直接俾我想要嘅盤，要最update！最準！」他決定將早年賺到儲落嘅錢，同兩位朋友夾錢搞個App，予買賣雙方與代理聯繫，並非代理角色，從中不收費。App內主要集中二手及租盤，透過App動員代理去搵心目中的盤。分開地區、屋苑、實用面積、價錢及信譽代理予買賣雙方選擇。然後，提供當區最多10個代理幫手搵盤，代理亦即時在線對話。目前有超過100間地產代理加盟。App不收費，如何營運？梁回應，已有全盤計劃，首先建立名聲，日後冀獲廣告費支撐營運，正與發展商磋商推廣其樓盤，目標是2017年首季望收支平衡。