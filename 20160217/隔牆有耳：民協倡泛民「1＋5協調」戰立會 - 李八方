距9月立法會換屆選舉只剩幾個月，民協初步訂出參選名單，主席莫嘉嫻同副主席譚國僑考慮喺九龍西出選，現任「超級」議員馮檢基則擬轉戰新西或九東，另一副主席施德來亦希望喺九東試腳。超級議席預料由青年民協召集人何啟明出戰。莫嘉嫻噚日同傳媒茶敍時話（圖），民協力倡民主派各黨派同組織，就立法會選舉進行「1＋5協調」，即由超級議席到地區直選都全面協調，仲話會配合戴耀廷倡議嘅雷動計劃。陳雪玲攝