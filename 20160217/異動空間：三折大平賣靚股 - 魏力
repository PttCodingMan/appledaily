個市連挾兩日，身邊敢掃貨的戰友確實不多，多數都係輸到驚，驚一買個市又插，魏力建議回歸基本步，揀股先秤資產，博佢價值釋放，細注博勁升、贏幅度，逐步重拾炒股的信心。每股5.1元嘅資產、家陣賣緊1.33元，折讓七成；手頭現金扣晒負債，淨現金5.9億銀，抗跌力十粒星！面對環球經濟放緩，香港華人（655）適時減債、出售資產套現，去年售澳門華人銀行49%權益，獲利逾2億元，並有權要求買家南粵買埋餘下51%股權，到時可再賺一筆。另方面，澳門住宅項目接近清貨，套現11.7億元，獲利3.5億元。除持有中港澳星多地區物業外，集團另一未賣的珍貴資產為全資持有的力寶證券。證監資料顯示，目前其經營證券、期貨、資產及投資管理等業務，本地證券行買少見少，獲靚價洽購機會甚高，屆時價值可進一步釋放！走勢方面，該股本月以來逆市持續炒上，尤其上周四第一棍，當日大市低開逾700點，但香港華人開市即獲買盤掃上，明顯屬春江鴨所為，背後似有大茶飯在醞釀！魏力 http://www.facebook.com/2012jason 本欄逢周一、三、五刊出