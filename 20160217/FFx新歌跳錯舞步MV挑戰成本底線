「只要Pop得起，就係好Pop」……本地肉感女子跳唱組合FFx，成員Shirley(楊澤怡)、Ceci(李詩詠)、Mizaki(潘穎琳)及Christy(周葆諭)，之前以900蚊拍出「甩皮甩骨」feel嘅《Sugar Baby》MV，至今MV喺YouTube已經有58,738個「dislike」，夠晒威威!最近FFx又有新搞作，有新歌《MK pop》，最緊要係佢哋keep到啲舞步依然唔齊，出嚟照樣趷籮、拗胸賣性感，FFx專頁facebook日前貼出新歌影片，最難得係一開始Ceci(李詩詠)即舉錯咗手，有網民留言：「好頂癮……未跳已經錯咗！」亦有網民覺得佢個副歌「哦嗚唷哦嗚唷哦嗚唷…」喪loop，有啲洗腦，雖然啲人話首歌都唔差，不過有網民寸佢哋舞步似抄韓團組合miss A!另有網民批評「好少表演可以睇到令人有想嘔的感覺……」、「唔好在玩啦，轉行」、「佢哋真係hea底㗎喎」，講真呀!呢次佢哋都算好過上次，起碼Christy同Shirley表現算係唔錯。之不過，有網民斥Ceci唱腔唔多夠氣咁，話定呢啲係style嚟㗎呢，都講明MK Pop，真係識佢跳啲乜咩！？