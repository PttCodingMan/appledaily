歐聯16強戲碼之一賓菲加對辛尼特，似乎叫座力就一般，不過辛尼特中場韋素（小圖）嘅老婆拉法伊拿（圖）就好識賽前炒㷫氣氛，事關佢嘅Instagram就有好多火辣相，超性感比堅尼又有，大露背晚裝又有。話時話韋素係前賓菲加球員，今場波就會倒戈葡萄牙，不過如果帶埋拉法伊拿入場，用靚靚老婆做擋箭牌，應該可以減少唔少噓聲啦。