【威靈頓街】江希文自從同胡漢清鬧分手兼入稟追討女兒生活費之後，生活質素似乎唔多好，前日晏晝見到江希文去到中環威靈頓街一間餐廳，當時佢同一位女性朋友食飯，坐低落完order，佢就講到停唔到嘴，好似訴緊苦咁。餐飯食咗1個鐘，江希文就講足咁耐，而佢位朋友亦都好有耐性咁邊食邊聽，冇打斷過江希文。食飽飽之後，佢哋一齊行去攞車，短短5分鐘路程，江希文又係繼續講，行到架車度，江希文諗住車埋個朋友走，不過對方話唔使，佢就自己揸車離開。採訪、攝影：徐錦池、畢紹基