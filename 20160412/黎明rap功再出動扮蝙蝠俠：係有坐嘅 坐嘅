咩嘢係創意？你想要創意？咁你要學下黎明喇！自從黎天王學識「原來facebook係咁用之後」，佢就十分之咁善用fb呢個平台，佢啲post仲鬼咁跳脫o添！日前佢仲post埋條好有創意，有飛機、有生果、有暴龍嘅演唱會宣傳片，呢啲咪就係創意囉！不過黎天王嘅creative又豈止於此，佢早幾日post咗條扮Batman嘅animation，以佢嘅見解解釋《蝙蝠俠對超人》點解蝙蝠俠會輸俾超人。昨日佢仲繼續以Batman嘅身份post片，條題係『那有一天不想你「之」可否一天不搞錯』，咁即係講咩？咪就係佢同fans解釋佢嚟緊個中環碼頭concert係室內，佢會喺名嗰度搭個台，仲要有冷氣！隔咗一粒鐘黎天王再開post，今次就係講話佢個concert係有廁所，仲要係好多廁所！同fans互動得嚟又咁有創意，創意呢家嘢...真係睇唔透...