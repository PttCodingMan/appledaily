一向要排生排死先食到嘅「中村藤吉」，有眼利fans發現The ONE店閂咗，不過唔使擔心，其實佢哋嚟緊會有新搞作，第一炮就係喺金鐘太古廣場開期間限定pop-up store。雖然今次唔使上樓食，但人龍由星期日開業以嚟從未短過，lunchtime繁忙時間估計近百人排隊。最吸引嘅甜品莫過於兩款中村fans最愛嘅甜品，包括抹茶箒喱及焙茶箒喱，每日由京都宇治直送到港，限量供應，賣晒就冇喇。當然，限定店仲有其他首度登場嘅日本茶產品，如濃茶伯特朱古力及焙茶伯特朱古力，將朱古力mix綿花糖，以及杏仁mix核桃，帶出香醇的茶味，不妨試試。中村藤吉期間限定店地址︰金鐘太古廣場一樓日期︰4月10日（星期日）至5月15日（星期日）記者︰黃依情