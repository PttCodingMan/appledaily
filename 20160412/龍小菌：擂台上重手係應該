龍小菌有份拍攝ViuTV製作的話題作、女子格鬥真人騷《G-1格鬥會》，昨日小菌到新城電台接受訪問，笑言節目播出後有朋友笑她「大隻」，但亦有人讚她有型。問她可會覺得唐紫睿（Hazel）出手重？龍小菌說：「喺擂台上重手係應該嘅，你唔狠時對方就會狠，佢係好好嘅對手。」她覺得自己性格問題，若對方不是憎恨的人很難落重拳。對於黎美言（Winkie）被指出手過重，引來其他對手的批評，小菌說：「喺擂台認真打而俾人話係唔應該，打拳唔打面打邊？呢個係最好壓制對方攻擊嘅方法。」可覺得Hazel小題大做？她說：「擂台上嘅嘢擂台上解決，唔輪到外人出聲，可能Rika（劉燕妮）係佢朋友，而且又冇協議唔打面，我哋參加前都知要承受風險。」採訪、攝影：王連連《G-1格鬥會》逢周六、日10:30pm播映