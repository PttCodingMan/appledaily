台灣傳媒前日發咗一篇《大馬羽球賽李宗偉奪冠 馬國明放假1天》嘅報道，好多香港網民將呢段新聞瘋傳，皆因佢哋以為藝人馬國明今日無啦啦可以放假。其實馬國明噚日喺內地開緊工，同佢一齊拍戲嘅何浩文喺Ig上載咗條片，問馬國明點解要返工，馬國明笑住話：「我都唔知，要問吓劇組。」旁邊嘅黃浩然玩埋一份話：「除咗馬國明，黃浩然嚟緊都要放假。」撰文：馮仁昭