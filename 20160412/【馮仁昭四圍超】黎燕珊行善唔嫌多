雖然亞視已經喺免費頻道消失，但由一班亞姐搞嘅仁美清叙仍然繼續行善，主席黎燕珊日前率領副主席陳綺明同幾位會員，去到錦田出席同樂日活動，同近百位基層家庭一齊玩遊戲摘士多啤梨，之後一籃籃送畀小朋友。黎燕珊話今次活動希望促進天水圍家庭和諧，佢仲話雖然亞視熄機，但會員都有共同理念，唔受影響，傳承亞姐精神繼續慈善工作，今年仲會有籌款活動。撰文：馮仁昭