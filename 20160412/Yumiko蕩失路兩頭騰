【中環】鄭希怡（Yumiko）啱啱至幫完囡囡梁子柔（梁浸浸）慶祝完生日，前日就撇低囡囡去做按摩同facial輕鬆吓，點知仲反而左撲右撲。Yumiko前日戴住黑超現身中環，見佢周圍望搵緊路，又走入食肆問夥計，夥計指手劃腳一輪，Yumiko跟住個提示方向行都係搵唔到，佢又走去問大廈保安，但個保安就指番回頭路，行返轉頭嘅佢兩頭騰都係搵唔到，佢又再入士多問人，又係手指指教路，最終來回騰咗半個鐘，攰到要入7仔買飲品唞唞，然後見佢打電話搵人求救，好彩最後都搵到，但原來就係最初搵到嗰個地方。採訪、攝影：徐錦池、畢紹基