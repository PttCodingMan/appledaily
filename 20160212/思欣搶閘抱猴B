李思欣與老公范振鋒拍拖到新加坡過熱辣辣新年，年廿九出發，昨晚返港結束五日四夜開心之旅，思欣早前在春茗抽到新加坡機票連酒店，新年正好大派用場。兩人此行到了聖淘沙、裕廊飛禽公園和環球影城等景點觀光，在裕廊飛禽公園中還見到活潑馬騮，今年剛好是猴年，非常應節。思欣昨在電話中笑說：「成日畀朋友催我生猴B，𠵱家真係有啦。」短短幾天旅程，思欣夫妻叉足電，前晚入賭場耍樂時更大發新年財，范振鋒昨說：「我哋玩咗三公同大細，贏咗100蚊坡紙，雖然唔係好多錢，但都係lucky。」採訪：陳杰