香港人對於不平事訴求，就好似對牛彈琴咁；不過唔係個個機關都好似香港政府一味逆民意。英超利物浦早排打算喺下季加票價，單場最貴票價會加到77鎊，即引起球迷強烈不滿，經過球迷發動提早離場行動後，球會終於喺周三宣佈來季唔加價（圖），仲好識做咁發公開信，就加價風波引起嘅誤會致歉。肯改善先可以由根本解決問題，硬碰硬只會越搞越僵！