阿仙奴今年一月冇買前鋒同中堅，搞到兵源短缺，唔少廠迷都怪球會唔放水；不過大股東、美國商人高安基（箭嘴示）周三花費五億鎊（約56.5億港元）收購一個面積超過800平方英里嘅德州牧場。佢老哥係美國大地主，身家高達50億鎊，而擁有嘅土地相當於三個洛杉磯，或者4.5個紐約咁大，成個美國只有八個人擁有嘅土地多過佢；不過買地唔買人，阿仙奴球迷又會唔會嬲佢呢？