陳妍希帶咗男友陳曉返台北過年見好友楊丞琳、金勤等人，當然要見埋妍希父母。陳曉買咗禮物𠱁女友嘅一對外甥仔女，妍希話佢哋好鍾意男友飾演嘅楊過，但係見到陳曉着住現代衫嘅真身就取悅唔到佢哋。陳曉惟有陪一對小朋友睇《獅子王》融入家中。而妍希爸媽非常滿意未來女婿，佢家姐仲大讚陳曉靚仔親切，妍希亦喺網上貼相話：「過了一個幸福的好年，接下來要開始乖乖的工作啦！」撰文：馮仁昭