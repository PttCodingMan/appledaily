今年情人節撞正初七人日，嫌送花送朱古力太過out的話，不如轉送靚靚蛋糕畀honey，兼且可以賀埋自己生日！女友可以相機先食放上facebook、IG呃like之餘，更加可以食得落肚，唔使做大嘥鬼。但香港咁多餅店今年都有推出情人節蛋糕，邊款先靚到可以冧爆女友？不如睇吓我哋精選嘅五款喇！
（1）Ms B’s Cakery
Ms B’s嘅蛋糕一向是名人推介，sell有齊內外在美，今年情人節就出動心心及花花攻勢，大玩粉色系，屬女生最愛。地址︰中環歌賦街39號‬
（2）半島精品店
半島精品店餅房行政主廚Frank Haasnoot與駐店朱古力大師Marijn Coertjens聯手炮製出「愛的獻禮」春日系列。情人節蛋糕「最愛」，是由玫瑰花造形的杏仁蛋糕，配上櫻花慕絲及櫻桃，賣相精美。地址︰尖沙嘴彌敦道19至21號半島酒店7至9號舖
（3）DALLOYAU
DALLOYAU於情人節推出幾款限量甜點，包括代表心心相印的Petal de Rose蛋糕，以當造的紅桑莓及士多啤梨製成幼滑慕絲，再配上椰子奶油製成的蛋糕底，清甜不膩。另特別推出以Rosé Champagnes製作的粉紅色Macarons，是少糖配方，最啱要keep fit的女士們。地址︰尖沙嘴廣東道17號海洋中心4樓403號舖
（4）東海堂
繼推出「美人の赤莓」後，東海堂於情人節又大玩草莓主題，以日本直送的白草莓製作「瑰白‧約定」。由於白草莓栽種的技術繁複，日本全國只得幾個果園種植，每年只約1至3月期間出產，產量極為稀少，非常矜貴。白草莓白裏透出淡粉紅，多汁之餘，清甜可口。地址︰金鐘道93號金鐘廊LAB Concept F03號鋪
 （5）Häagen-Dazs
喜歡雪糕蛋糕的，可選Häagen-Dazs的紅色心形「珍。愛」，上面還有刻上「cherish love」的白色絲帶。而玩浪漫粉紅feel的「玫瑰韾語」，心形蛋糕的周邊就以糖霜玫瑰及macarons做點綴，非常溫韾。地址︰尖沙嘴彌敦道100號The ONE 4樓L406店
（6）帝京餅店
花，象徵真摯純潔的愛情。盆身是用白朱古力製成，內裏盛有君度橙酒朱古力蛋糕、意大利朱古力AMEDEI的70%朱古力軟心及君度香橙醬及榛子脆脆，而蛋糕面則灑上用朱古力及葡萄糖粉混合而成的泥土，層次感豐富。地址︰旺角太子道西193號帝京酒店1樓記者︰黃依情