布里斯班獅吼在一眾奧運腳歸隊後重回勝軌，在周五澳職獨腳戲迎戰弱旅紐卡素噴射機時，大勝可期，敲[-1]「主勝」。（球賽編號：星期五1；有線64及203台今日5:00pm直播）
獅吼早前因為前鋒班頓波里路及占美麥卡倫等奧運腳要踢U23亞洲盃而離隊，結果經歷了一和兩負的小低潮，不過隨着球員回歸，獅吼立即回勇，於聯賽連勝兩仗。射手占美麥卡倫連續兩場有入球，加上料有另一攻擊球員軒歷基安達迪復任正選，就算續有前鋒桑蘇拿辛奴及後衞普蘭斯因傷缺陣，相信獅吼仍力足取勝。
噴射機唔識守兼取「大」
噴射機目前位列中下游，今季表現令人失望。雖然他們上仗爆冷以2:1擊敗爭標分子墨爾本城，但要留意墨城該仗於64分鐘有中場主力積及美爾寧被逐，故噴射機這勝仗存有疑點。另外，噴射機近仗作客麻麻，四連敗之餘更零入球；而且噴射機近六次與獅吼交手亦只得兩和四負，今役就算幾近「夫添」兼受讓，亦不宜高估。另外，由於獅吼攻擊主力腳風順，噴射機又不擅守，「入球大細」中位數開2.5/3球，入球「大」亦值捧。文：吾中