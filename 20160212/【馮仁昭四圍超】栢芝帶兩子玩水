張栢芝成日帶住寶貝仔Lucas同Quintus周圍玩，農曆新年咁多日假期，栢芝就一家三口出埠度假。早排有網民發現栢芝帶住兩個仔喺泰國芭堤雅現身，話咁快又有網民喺新加坡機場見到佢哋3母子嘅蹤影，栢芝帶住囝囝過關之後，Quintus即刻戴咗個馬騮面具玩，真係夠晒應節，而噚日再有網民見到佢哋去咗新加坡名勝聖淘沙玩水上活動。撰文：馮仁昭