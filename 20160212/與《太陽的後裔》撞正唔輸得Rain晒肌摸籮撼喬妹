韓流天王Rain事隔兩年回歸公仔箱接拍SBS新劇《回來吧大叔》，消息一出已經受到很多關注。由於前年Rain配女團f(x)成員Krystal的《對我而言可愛的她》收視低迷，令Rain慘遭滑鐵盧，今次新劇又遇上《浪漫滿屋》「舊愛」宋慧喬的KBS新劇《太陽的後裔》，喬妹新劇的陣容比Rain更強勁，所以Rain只好頻頻發功，上載晒肌摸籮劇照力谷新劇，一洗收視毒藥之名。
延續《浪漫滿屋》風格

《回》劇劇組昨日公開第三版新預告，講到Rain發現輪迴後變成另一個樣貌，即時大感驚慌及不知所措，但同時又欣賞自己轉世後擁有完美腹肌的身形，其間又似不相信般不停照鏡自摸臀部，十分搞笑。而預告中亦有他和劇中老婆李敏貞深情對望的片段；當中Rain更大展演技，上演深情落淚戲，令粉絲都揚言十分期待他的演出。事實上Rain自《浪漫滿屋》後所接拍的都屬比較正經及嚴肅的角色，劇情亦缺乏搞笑元素，《回》劇今次卻明顯走搞笑愛情劇，似乎Rain想延續《浪漫滿屋》的搞笑風格，再次憑搞笑一面創造收視奇蹟。不過今趟Rain要贏收視可謂難關重重，事關《回》劇將與喬妹及宋仲基主演的新劇《太陽的後裔》於24日同日首播，早前《太》劇的劇組已先後公開多段男女主角的預告及劇照，到昨日劇組就再公開男女配角陳久和金智媛的劇照，可見兩劇為了谷收視相繼發功。撰文：文康妮