這天在茶餐廳喝下午茶，聽見旁邊兩個男人討論時事。A說：「嗰個眼科醫生幫自己阿媽打尖做手術都被人話，真係好慘。」B說：「邊個叫佢晌公家醫院做，如果喺私家醫院做，就冇事啦！」A說：「佢都係俾譚耀宗累箒，如果譚耀宗唔係打尖割咗粒瘜肉，再俾人爆料，搞出個大頭佛，嗰個眼科醫生又點會有事呀！」B說：「你咁講都有道理，但照你鋪話法，譚耀宗都被人累啫！」A問：「俾邊個累？」B答：「梗係梁振英啦，如果唔係佢老婆同個女喺機場嗰單嘢，搞出乜嘢特事特辦醜聞，譚耀宗入公立醫院打個尖割粒瘜肉，又點會被人扯出來講呀！」A聽了說：「咁又係噃，累鬥累呀！」我一邊喝奶茶一邊樂，現在真是滿街時事評論員，智者在民間。旁邊這兩個男人所言，邏輯很清楚，一環扣一環，追根究柢，根源都在梁振英身上。但根源在梁振英身上而累人的事情，又何止機場拎件行李私事特辦？看看他上台四年來，這類受他連累的事情，香港還少嗎？以一人而累香港，前無古人，也只有他做得到了。