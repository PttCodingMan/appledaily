【本報訊】嬰兒出牙咬牙膠止痕十分普遍，上周五沙田發生一宗嬰兒懷疑因咬爛牙膠導致屙嘔不適事件，嬰兒母親懷疑牙膠出問題，向海關、消委會及該牙膠代理商投訴。不過，有牙醫指相關產品若通過安全測試，不會因吞下牙膠而中毒，而且嬰兒出牙時亦有可能出現肚屙現象。投訴人陳太育有一對分別4歲及11個月大的兒子，居住沙田水泉澳邨。該款被嬰兒咬爛的牙膠為Pigeon「BB牙膠」，陳太是於上月5日在葵涌一連鎖店以27.9元購入，該牙膠說明適合7個月大以上的嬰兒使用。
向消委會及海關投訴
上周五晚，幼子第二次使用該款牙膠，其間將牙膠咬爛了一塊，陳太說，當時她「即刻衝埋去睇佢做乜嘢，撩開見到佢成口膠，都唔知佢吞咗幾多落肚」。其後，幼子嘔吐，翌日更見肚屙，陳太擔心膠粒有毒，遂帶幼子求診，並留院觀察了兩日。「醫生話X光照唔到啲膠，見BB冇乜嘢，驗到啲膠又冇毒，就畀囝囝出院」。她指，幼子於前日及昨晨仍然嘔吐，總共看了6次醫生，醫生指牙膠膠粒會自動排出體外或經胃酸分解。陳太向牙膠代理商投訴，對方指該款牙膠內的鎘與鋅含量合乎安全標準。她其後又向消委會及海關投訴，陳太說，雖然兒子屙嘔未必與牙膠有關，但她批評該牙膠製作兒戲，若嬰兒不慎吞下，隨時會窒息喪命。Pigeon嬰兒用品香港代理回覆《蘋果》查詢時指，該款牙膠已在香港銷售達10年，產品安全可靠，已經通過相關安全測試，用料亦是安全無毒，相信日本製造商於選擇材料方面已考慮是否適合，一直以來未試過發生同類事件，認為今次是個別事件，會跟進了解，並配合海關調查。牙科醫生梁家駒表示，嬰兒出牙時有可能會出現肚屙，相信今次屬個別事件，由於嬰兒長牙會感到不適及扭計，建議家長購買牙膠，協助嬰兒安撫情緒。■記者張培生、黃金棋