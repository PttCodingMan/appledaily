半年話咁快就過！講梗嘅之唔係喺觀塘apm一田超市開業半年嘅Gudetama Café。平時hea爆嘅梳乎蛋，今次都有「打好呢份工」，做足半年，係時候要唞唞！不過fans都唔使失望，緊接上場有紅遍日本及台灣嘅日本治癒系繪本《小熊學校》主角，小啡熊Jackie。佢會同男朋友David小白熊，以及佢11隻性格完全唔同嘅熊哥哥，遠道來港擔任大廚，開設“the bear’s school café  by IZUMI CURRY”。一如以往嘅卡通公仔café，呢間熊仔café主打柔和草原色系，每張凳都會掛起Jackie冧爆嘅藍白間蝴蝶結，當然唔少得大大隻嘅Jackie 公仔放滿成間café，呃like一流。食物方面，亦都印有Jackie嘜頭，推介當然係咖喱飯，用飯砌出得意熊仔樣，叫粉絲點捨得食。the bear’s school café by IZUMI CURRY地址︰ 一田超市（觀塘） apm LG開幕日期： 2016年6月10日上午11時記者︰黃依情 