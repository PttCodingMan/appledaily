明星撞衫唔係咩新鮮事，今次撞衫嘅係神劇《太陽的後裔》女星宋慧喬跟現時熱播劇《又，吳海英》女星徐玄振，二人就先後穿上同款牛仔連身裙現身同拍劇。宋慧喬早於4月時，就率先穿上呢條Steve J & Yoni P嘅韓牌衫，接受有關《太陽》嘅訪問。大概個半月之後，徐玄振就於劇集《又，吳海英》中穿上同一條裙，不過徐玄振就再配上紅色絲襪及濃妝，展現性感狂野一面，跟喬妹嘅清純形象截然不同。粉絲就認為各有特色，唔知劇迷又認為邊個着得靚啲呢？