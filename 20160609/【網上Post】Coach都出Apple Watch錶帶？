雖然坊間都有唔少副廠推出Apple Watch錶帶，但講到真正同Apple聯乘的大牌子就暫時只有Hermès，除推出加入限定桌面主題及配上專用錶帶的錶款外，早前更已單獨發售錶帶。
不過網上就有消息話Coach都將會分一杯羮，預計6月12日（即WWDC開始前一天）就會發表共3款Apple Watch錶帶，包括錶帶下方設有金屬扣並繫上金屬裝飾，並提供黑、白、啡三色的Charm皮製錶帶、提供黑、白、橙三色的Tea Rose Appliqué皮製錶帶以及提供Denim、軍綠及啡色的Wild Beast Camo皮製錶帶。最吸引是據講每條錶帶價錢只是150美元（折約$1,170），比Hermès最平都要$2,900平一大截，但只會推出女裝款式，但就未確定是否只有38mm尺寸選擇。傳言亦話這批Coach Apple Watch錶帶只會限量推出，及只在美國加州、紐約及內華達州指定Coach店鋪出售，真唔真？今個星期日就自有分曉。資料來源：Macrumors, Macworld記者：布偉倫