原島大地長大了！兩個月前《第35屆香港電影金像獎》頒獎典禮，大會邀請多位昔日童星現身，包括今年已經18歲的中日混血兒原島大地。當年梳冬菇頭，在電影《忘不了》與張栢芝演無血緣關係母子的6歲小男孩，轉眼已經長大成人，雖然大地當晚只閃現10秒，但已叫網民留下深刻印象，不但洗版式瘋傳其靚仔相，更稱他為新一代男神。
唔敢認男神
原島大地日前秘密來港工作，其間接受《蘋果》獨家專訪，面對男神這個稱號，仍一臉孩子氣的大地表示不敢當：「我只係一個好普通嘅年輕人！」又表示劉德華才是他心目中真正男神。他說：「心目中嘅男神係要有氣質，大方得體，對事業、家庭同女仔都要認真，劉德華就符合晒呢啲條件，事業上我都希望以佢為目標。」至於女神人選，大地鍾情林嘉欣，表示看過她與張國榮合演的《異度空間》便開始欣賞她。在日本出生的大地，年幼時隨母親在廣州生活，約4年前始返回日本居住及升學，現於東京讀高中。問到近況，他表示：「其實我嘅生活好普通，同千千萬萬嘅學生一樣，平時就係讀書、打波，坐地鐵返屋企食飯。」他又說：「如果有機會都想返香港拍吓戲，但一定以學業為重，希望考入大學。」會否擔心面對娛樂圈新聞？大地笑言：「平常心面對，我暫時嚟講係冇嘢唔可以畀人知嘅！」
笑問大地有沒有女朋友？小男神卻說現在沒拍拖打算，至於擇偶條件，他指要求很簡單，性格大方、有氣質、孝順便可，甚麼國籍都不重要，當然要合眼緣。另外，大地透露本月底會再來港，出席天梭表與NBA合作推出的腕錶活動，大地指自己是百分百籃球迷，偶像是勇士隊的史提芬居里（Stephen Curry）。採訪：小米