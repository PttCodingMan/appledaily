大家都知雷神莫雷拉係狂熱球迷，經常約埋啲波友喺新界、九龍四處踢波，而雷神嘅球場走位腳法，原來同佢嘅騎功陣上穿插一樣咁犀利，最近就有人拍得雷神一啲踢波入球片段。雖然雷神自己不時喺本港打衛生波有入球，但佢嘅祖國巴西隊，最近就唔生性，喺美洲國家盃分組賽，只能打和厄瓜多爾。記者：你有觀看巴西國家隊上場對厄瓜多爾的比賽嗎？覺得他們表現如何？莫雷拉：我只看過精華片段，當然我對所見到的不感滿意，他們踢得沒有以往般出色，不過我希望球隊能夠轉好，因為稍後將面對更多重大賽事，例如奧運足球賽等，希望屆時可以表現更好。記者：你認為巴西仍有機會捧走美洲國家盃嗎？莫雷拉：我不會說他們沒有機會，但他們需要很大進步才可爭勝，當然我不是足球專家，但我以觀看者所見，他們實在表現一般。