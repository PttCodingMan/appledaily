龔嘉欣噚日喺柴灣以代言人身份，為合作4年嘅美容院拍廣告，佢透露今次續約兩年，酬勞有增加，仲表示呢上半年拍咗3個廣告，收入比去年多3倍，佢希望12月買到一間500呎姑婆屋。有指龔嘉欣同黃宗澤喺一個煞科宴上合照時好親密，嘉欣話好唔公平，澄清自己冇飲醉，而稱呼對方為老公係因為喺劇集中飾演兩公婆，不過嘉欣都覺得玩還玩，以後都會檢點啲。撰文：馮仁昭