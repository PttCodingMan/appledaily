庾澄慶（哈林）同主播女友張嘉欣拍拖半年，噚日傳出哈林求婚成功，不過，好友卻分析哈林求婚嘅機會唔大，因為佢同伊能靜婚姻失敗，如果再婚嘅話，哈林會將家人列為最重要考慮因素。好友指雖然哈林嘅媽咪好鍾意張嘉欣，但會尊重兒子決定，加上哈林性格穩重，起碼拍拖一年先會談婚論嫁，而哈林經理人就回覆：「感情事我真的無法回應！謝謝關心。」撰文：馮仁昭