糖妹、糖兄和周國賢等前晚在中環出席唱片公司新年派對，同場舉行糖妹簽約儀式，她獲公司送上一套遊戲物業卡，希望她早日置業。問糖妹今次續約是否加人工？她笑說：「我哋唔講金，佢哋一直都好支持我，今次同公司簽咗份長約，會簽到結婚生仔為止。」糖妹承認年期差不多十年：「公司好支持我多啲創作自己嘅歌，我亦準備去其他地方發展，遲啲會去內地同台灣。」酬勞是否足夠置業？她說：「夠買喇，你就寫七位數字喇，不過我𠵱家最注重嘅都係出唱片，但我都希望可以喺香港買一間屬於自己嘅屋。」笑問今次合約有否訂明不准拍拖？她笑說：「咁又冇，公司一直都好開放。」採訪、攝影：王連連