呂晶晶和黃芷晴昨日到尖沙嘴出席賀年活動，近日晶晶因為趕拍劇，故略見疲態，她說：「今次我要做打女，搞到周身瘀，加上進度好慢，因為要夾其他藝人嘅期，又要搭景。」問到晶晶是否希望發展做打女？晶晶說：「想做一啲以前未做過嘅，以前都係cute cute，𠵱家想型少少。Marie（老闆諸葛紫岐）話會投資多啲喺唱片，希望有機會出碟。」今年農曆年晶晶已經向劇組請假並說：「我會返鄉下杭州去探爹哋媽咪，好耐冇返去，為咗拍打戲，操咗4個月，旅行都冇去，大半年冇離開香港，好乖。」另外，黃芷晴透露農曆年接了不少工作並說：「有啲要唱歌，所以我會揀啲有氣氛嘅歌，開始練習，平時講嘢好易走音，但唱歌就唔會太驚，自己都有信心。」採訪、攝影：羅慧敏