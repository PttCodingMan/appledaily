今季英超有一個現象，就是積弱球隊多數難望反底，因此，在周二的英超，當包尾的阿士東維拉主場迎戰水晶宮（圖）時，維拉雖然在地頭獲受讓平/半，但都寧取近況及實力較佳的水晶宮上盤。（球賽編號：星期二7；now623台明日3:45am直播）
維拉人腳不整

阿士東維拉雖然早前由舒活換上加迪領軍，但球隊表現依然沒起色，目前以20戰得八分包尾，落後尾二的新特蘭七分，亦少尾四的史雲斯11分，可說是水浸眼眉；而且維拉自從在開鑼戰以1:0挫般尼茅夫後，就一直無法在聯賽再敲勝鼓，又剛於英足盃賽和乙組仔韋甘比，近況差無可差。今迎水晶宮時，維拉亦未必可以「夫添」，前鋒艾邦拉荷、中場山齊士摩蘭奴及後衞侯頓都因傷上陣成疑，而就算中場基亞利殊可趕及病癒候命，但這位「英超周柏豪」今季表現大跌watt，上陣亦未必能有助球隊搶分。反觀水晶宮，球隊在柏度的帶領下表現不俗，目前於聯賽排第七位，攻擊球員巴卡利沙高今役有望傷癒可候命，配合主力如中場卡比耶及後衞史葛丹恩等，就算續缺中場恩歷克波拿斯、杜韋加爾及域咸，水晶宮仍預料可以看高一線，讓平/半之下當然要捧上盤。文：吾中