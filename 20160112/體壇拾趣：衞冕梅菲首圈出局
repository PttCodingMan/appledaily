周日喺倫敦舉行嘅桌球大師賽，衞冕嘅英格蘭球手梅菲（圖右）喺揭幕戰中，以4:6不敵北愛爾蘭嘅艾倫，首輪止步。其實梅菲喺上屆賽事嘅封王路上，曾經喺四強淘汰艾倫，而雙方之前交手過15次，梅菲都贏咗11次，所以呢個賽果都算係爆冷。同日另一場，中國嘅丁俊暉喺苦戰接近四個鐘之後，亦以4:6不敵一哥冰咸，連續五年首圈出局；而冰咸亦憑呢場勝仗，職業生涯中首次闖入大師賽八強。（now 637台今日9:00pm直播）