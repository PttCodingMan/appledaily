「夢想之旅2.0」正式展開！香港女子足球代表隊三位成員陳詠詩、張煒琪同埋劉夢瓊上年一齊去咗日乙嘅日本足球學院（JSC）效力，雖然前兩者因為各種原因，來季唔會返日本；但係阿夢嚟緊會繼續效力JSC，征戰日丙聯賽。阿夢已經喺噚日出發去到日本，準備月底開始嘅集訓，足總女子足球經理黃若玲同埋阿夢幾位隊友都有送佢機，希望阿夢喺日本有好嘅發展啦！