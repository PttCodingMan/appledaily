費達拿（圖）今季真係傷病纏身！呢位34歲嘅瑞士網球手喺今季只係打咗包括澳網在內嘅三項賽事，之後就因為半月板手術同胃部受到感染而被迫退出四項賽事；佢喺周一宣佈，由於練習嗰陣拉傷背部，因此決定退出馬德里公開賽。費達拿仲話呢次觸及舊患，雖然傷勢唔算嚴重，但為咗安全起見，未必會出戰下周舉行嘅羅馬網賽。不過佢向粉絲大派定心丸，話自己會好好養傷，希望可以盡快復出。