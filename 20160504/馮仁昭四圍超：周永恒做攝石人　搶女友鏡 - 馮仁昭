成日話想低調過正常生活嘅周永恒（Roy），其實都幾識搵位上鏡，好似噚日電影《忍不住的眼淚》喺元朗開鏡，佢明明冇份做，戲中演員只係曾經同連詩雅拍拖嘅曲赤，但佢就話要支持監製老友梁奕藍，而同佢拍拖半年嘅女友黃芊詠（Cherie）都有份演出。馮仁昭再問Roy有冇同兩個女見面，佢話：「好似新聞咁講，等咗幾個月見一次面。」講返趙頌茹（Yu）同大女俾佢嚇親報警，梁奕藍即刻幫老友解話，話Roy同囡囡關係唔係咁惡劣，Roy就認生外咗少少。Roy又介紹現任23歲女友Cherie，係佢公司旗下組合O.M.G嘅成員，Cherie話同Roy拍拖半年，覺得Roy為人唔錯，唔係報道中咁衰。
曲赤留意連詩雅
另外，問曲赤知唔知前度連詩雅同闊少男友分手，佢話：「知佢近排有啲唔開心，都係啲舊事，會為佢祈禱。」對於連詩雅被指過去有近男友20個，曲赤話唔覺，仲撐佢唔似港女。撰文：馮仁昭