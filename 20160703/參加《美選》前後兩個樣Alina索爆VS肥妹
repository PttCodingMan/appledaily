【ViuTV發圍】密鑼緊鼓籌辦中的ViuTV選美真人騷《美選D.n.A》，由於參賽條件寬鬆，人母、人妻、學生、盛女，甚至星二代兼整容女都熱烈參選，曾出過寫真的整容女趙詠瑤（Kimi）賽前還火速嫁人。參加過大台真人騷《求愛大作戰》的Whitney（阮嘉善）今年初離婚成為單親媽媽，而「會考港女」Ruby和「索爆dancer」李靜蓮（Alina）等都爭着出賽。據知ViuTV本周四會安排20位入選佳麗見傳媒，比賽將採淘汰賽，其間篩選12位佳麗，最後二揀一，過程刺激。有指拍攝期長達半年，參賽佳麗沒有酬勞，若要接工作必須事先徵得大會同意，由於要求嚴苛，已有佳麗陣前退出。現年25歲的「索爆dancer」Alina畢業於演藝學院，入行做了近3年舞蹈員，曾為譚詠麟和陳慧琳等演唱會伴舞，她的facebook內的相簿甚多集郵相，有李克勤、楊千嬅、周杰倫、陳奕迅和郭富城等。
舞蹈員人工少

Alina學生時期是肥妹仔，體重逾128磅，近年成為狂舞派才成功塑身，有指Alina是入圍佳麗之一，記者昨致電她求證，Alina賣關子：「唔講得，你問番大會。」舞蹈員生涯辛酸，一場騷人工不足3,000元，Alina希望趁年輕跳到幕前：「想做演員，以前未跳舞前都係玩舞台劇。」Alina透露現今做舞蹈員跟10年前的同業人工沒變：「基本係冇加過，但生活指數就係咁上漲，我哋係入不敷支，為一場騷要排兩個月，但演出就可能得兩星期，人工有限，唔畀人拖糧都要成三、四個月先有得出，生活費係唔等得，個個月要交水電煤，幾慘㗎！」採訪：陳杰