由被逼遷到遇上好心街坊業主，願意平租讓他延續夢想，明哥陳灼明的新店「北河同行」，千呼萬喚，今日正式開張。業主的女兒，說要親自下廚，幫忙招呼賓客；街坊送來貴價生果義賣，要為明哥新店裝修籌款。記者連月追蹤，見證街坊社企由無到有，又跟隨他遊走深水埗街頭，與年輕人「同行」，將一盒盒暖飯，送到有需要的人手上。深水埗仍然很窮、人人為口奔馳，但小小的北河街，卻因明哥，變得很美。
「唔好飲咁多甜嘢啦」、「咁重唔好搬嘞，呢度大把壯丁」……在街坊眼中，63歲的明哥是街坊舵手，其實更像家人，人人見到他，不忘叮囑。「試過兩聲咳，啲義工捉我去播道醫院做全身檢查，緊張到死。」在深水埗三十幾年，獲派天水圍公屋，每天車程來回三個鐘，睡醒落舖，打點新舖裝修，直踩到晚上，一星期有三晚還得帶隊派飯、主持分享會，時間總不夠用。為爭取時間休息，明哥索性租間劏房暫住，與恩愛的明嫂，暫時分居。「男人老狗，瞓一覺，幾個階磚位就夠。」煙不離手的明哥說。劏房在他經營的「北河燒臘飯店」對面，轉個彎的大南街，就是副店「北河同行」，派飯活動的大本營。「六十歲人，先搵到真正嘅人生目標，喺分享會，有人問我幾歲，我話大前年我六十，上年五十八，今年就五十七。」說時笑得像個頑童。七兄弟姐妹，身為長子，很早已工作幫補家計。「後生好窮，望發達，買豪宅。」由廚房佬做到老闆，十幾年過去，他笑說先知自己的性格，根本發達無望。
 「派飯搵到人生目標」
「無咩野心，成日諗住賺到兩餐就算數。」賣三餸飯，別人年年加價，他多年維持$22，真捱不住了，就加$2至$24，仍平絕深水埗。做了十幾年老闆，今日的月薪，仍只一萬多，2011年實施最低工資，還一度跌至$5,000。「夥計要出糧，我同拍檔住公屋，唔使供樓，捱咗兩個月，諗住結業。」當時，他已與社協合作推出飯券計劃，剛好有電視台來拍攝，拍完收隊，臨走影星洪金寶放下錢，拍拍他膊頭。
「嗰一萬蚊，係轉捩點。」加上有人又發起行動，捐贈當時政府「派糖」的$6,000，助他度過難關。傳媒紛紛約訪，多了人認識，越來越多人參加，派飯活動的規模，自此有增無減。台灣有人過來取經，澳門大學邀請他到大學分享，甚至美國領事也親自來到深水埗，邀請他赴美與當地慈善團體交流。記者跟他走上街頭，只見他與義工一齊推飯盒到通州街天橋底，派給露宿者，街頭巷尾，左一句明哥右一句「食咗飯未」，再累都好，樂在其中。「你有無聽過包青天呢首歌？」未答，明哥已在哼歌：願同負責任，憑我誓言，號召同路人，為人類建樂園。這便是明哥，信念超強，自得其樂。攝影︰易仰民記者︰呂麗嬋