沈卓盈去年與富貴男友Ray分手，落寞了一段日子後，終於都有新歡。數月前，沈卓盈和一名四眼男在銅鑼灣拍拖食雪條，因而被揭有新戀情，不過她當時就例牌否認拍拖，強調和對方純粹朋友關係，並非新男友，不過前日她再一次被捕獲和四眼男拍拖行街。
前日有讀者王小姐透過「爆相爆片」向本報爆料，指前日約於中午時分，目睹沈卓盈和四眼男現身東涌某商場，當時二人在商場內閒逛，每次入到店內都只是留意女裝，而四眼男就非常有耐性，陪在她身邊，完全沒看過男裝。沈卓盈似乎怕被認出，戴上太陽眼鏡及以絲巾遮臉，全程保持距離，她昨日接受本報訪問時，仍死撐否認情侶關係：「朋友咋，我呢排拍完劇，放緊假咪約朋友行街唞吓，咁啱Suki（徐淑敏）又唔喺香港，悶死我。」採訪：楊定、陳以晴