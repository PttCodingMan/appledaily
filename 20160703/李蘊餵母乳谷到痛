李蘊和莊端兒等昨日在尖沙嘴The ONE出席《櫻桃小丸子》活動，產後首次現身的李蘊表示，已開始習慣照顧囡囡羅紫晞，不過因經常抱着女兒，導致雙手痠痛。她謂會堅持餵哺母乳，老公更會幫她按摩：「因為谷奶好痛，而且乳腺會塞。」家長都希望子女贏在起跑線，李蘊則說：「我都冇諗過同佢報Playgroup，都係唱吓歌玩吓咁之嘛，咁我自己同佢玩咪得囉，我只希望佢輕鬆成長。」至於早前張致恆指從沒和莊端兒分手，問到莊端兒和張致恆究竟是男友抑或普通朋友關係？端兒揚言兩種皆非：「有人咁高調咁話愛我係好開心，但感情事都係唔答。」是否老闆娘諸葛紫岐不准拍拖？她說：「唔係，老闆娘好開通。」採訪：曹家誠