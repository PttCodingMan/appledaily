鄭欣宜早前帶5歲愛犬Professor到旺角宣傳電影《Pet Pet當家》，狗狗相當活躍，在車內又跑又跳，欣宜出動零食引誘亦沒法讓牠乖乖停下來，她說：「其實我鍾意大狗，但我住嘅地方唔可以養太大隻。Professor有阿哥同阿妹，本身我想養阿妹，但佢猛跟住我，覺得同佢好有緣，所以就帶佢返屋企！」欣宜有時要出埠工作，狗狗因主人不在而發脾氣，她說：「有次佢要住喺我朋友屋企，朋友屋企隻狗喺床屙尿，Professor就喺主人張床屙尿霸地盤。」她指愛犬頸部位置曾生腫瘤，幸好手術成功。採訪：王連連攝影：仇志德