【ViuTV發圍】由ViuTV舉辦的選美真人騷《美選D.n.A》，於本月22日已經截止報名，昨日大會安排十七位參賽者到柴灣進行面試，當中十五位是複試，兩位是首次面試，包括現年18歲、擁36F逼爆上圍的鄧月平（Larine），以及大前年曾參加無綫真人騷《求愛大作戰》成為新聞人物的Whitney（阮嘉善）。樣靚身材正的Larine其實早已是網絡紅人，事關今年1月她在銅鑼灣泰式餐廳做侍應被影走光相，相片在網上瘋傳，不少巴打都慕名去餐廳見她。問Larine是否遺傳了母親身材？她直認：「都係㗎，身材最好應該係我婆婆。嗰個年代食嘢唔係好夠，但啲身材都唔錯！」未接觸過娛樂圈的Larine，剛考完DSE等放榜中，有指不少參賽者都有公司撐腰報名，她說：「最多自己做好啲，其實呢個比賽都應該學到好多嘢，唔係話入嚟選，就預咗要贏！」
Whitney：想搵番自信
至於，昨日首次面試的盛女Whitney自爆大前日才交表格，她笑說：「我20號先交表格，因為掙扎咗好耐，係朋友叫我試吓，咁我覺得自己經歷咗咁多嘢，自信唔多唔少都有動搖，除咗對住兩個小朋友都好少接觸其他人，所以想試吓參加搵番啲自信。」問到Whitney目前的婚姻狀況，她透露已離婚半年，現在都有追求者，今次參賽家人都支持，她說：「我想小朋友將來知道，媽咪經歷咗咁多嘢都可以好正面嘅，因為如果純粹為咗入行，未結婚同生小朋友都可以參加。」另外，整容女趙詠瑤（Kimi），大前年還用舊名Vivian，由iPad胸升做D cup女，其他「工程」還有吊雙眼皮、開眼角、瘦面、隆鼻，大髀及肚腩都曾抽脂，當日Kimi還不介意公開執樣過程。採訪：黃曉妍攝影：陳慧安