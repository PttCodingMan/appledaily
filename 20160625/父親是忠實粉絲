被視為潮流指標的Sammi，覺得英國女演員泰達史雲頓（Tilda Swinton）最有型，她說：「佢女人又得，成個男人又得，中性又得，着乜衫都型，簡單一件白背心都好好睇。」Sammi個唱一票難求，成為「南亞天后」，對於買不到飛的歌迷，她說：「慚愧囉！樣衰囉！知佢哋好憤怒，阻止唔到。」如果只有一張飛，她會送給父親：「佢係最忠實粉絲，而且佢睇會附設大髀畀阿媽坐，咁可以兩個人一齊睇。」快推出國語歌的她哼起其中一句歌詞「我就是愛你不害怕」，笑謂歌名仍未有，歌迷可幫忙創作。