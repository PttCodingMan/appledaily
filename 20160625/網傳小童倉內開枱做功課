【本報訊】一場四級長命火揭示迷你倉監管存漏洞，存倉貨物固然不明，甚至疑有人把倉庫變居所。有網民在社交網站帖文並上載圖片，指曾經在起火的時昌3樓倉內看到有人煮食、睡覺，更有小朋友開枱做功課，恍如另類劏房。
網民稱曾見煮食及偷電

有網民近日在facebook「淘大時昌迷你倉大火苦主大聯盟」群組，指在火警發生的3樓，曾看到有一家人在倉內煮食和偷電，並貼文稱「建議有見過3樓嗰一家人，煮食，偷電等等行為嘅租客留一留名」。有網民回應說：「我都有見過個小朋友，但係唔知係唔係佢哋？我見佢哋個位置應該係喺有人揸電梯嗰面嘅倉。」亦有帖文指曾見過有人疑將3樓迷你倉變住宅，「我近期一個星期上（迷你倉）一次，次次都見，開晒枱同辣雞（燒焊器）整嘢，仲開摺床瞓覺，小朋友開枱做功課」。此外，更有網民上載一張攝於2014年2月，懷疑是迷你倉內的相片，可見走廊放有摺枱，枱上放了書簿及文具，一名男童站在其中一個倉的門外。■記者黃金棋、蘇惠欣