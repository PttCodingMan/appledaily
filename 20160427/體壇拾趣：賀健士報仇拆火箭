世界排名11嘅英格蘭球手賀健士，周一喺英國設菲爾德舉行嘅世界桌球錦標賽16強，同奧蘇利雲鬥到最後一局，最終以13:12，呢場勝仗係賀健士14年嚟首次贏「火箭」，賽後舉手慶祝。賀健士雖然冇火箭個朵咁響，但佢係唯一一個連續三年殺入四強嘅球手，不過喺2013年決賽同2014年四強都輸畀火箭，今次真係乜仇都報晒。賀健士八強會對香港一哥傅家俊。至於丁俊暉喺周二八強暫時領先威爾斯球手威廉斯6:2。