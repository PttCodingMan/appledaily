河國榮昨日擔任中環元創方舉行的「心看澳洲海岸線」活動司儀，身為澳洲人的他以往每隔一兩年都返回澳洲一次，近年回去的次數較密，原因今年71歲的父親患上柏金遜症，雖然有藥物延緩記憶衰退速度，但他仍擔心父親會有一天忘記身邊事物，問到會否接父母來港照顧？他說：「唔使我叫，爸爸好鍾意香港，之前嚟過四、五次，佢好鍾意周圍去同人傾偈，好健談，我就唔似佢。」河國榮預計若父親再來港，可能是他人生最後一次。後日是河國榮51歲生日，他指一向沒有特別慶祝生日，最多跟太太食飯，亦不會互相送禮物，他笑說：「我哋結婚27年，都冇乜嘢慶祝，情人節都冇，我唔識浪漫，其實唔係指定日子送禮物先叫浪漫，不過我都唔識。」採訪：馬建華攝影：葉君海