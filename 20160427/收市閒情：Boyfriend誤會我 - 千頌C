我有個best friend，好鍾意喺facebook出post寫吓「block男友系列」，鬧吓男朋友，咁我其實又覺得呢樣嘢係幾funny，所以我都學佢寫一篇。邊度start好呢？咁嗰晚我喺boyfriend屋企，朋友打畀我講無聊嘢，咁我咪行去corner細細聲講電話，之後順手問埋佢，「Oh yeah！星期六你available嗎？可以呀？咁不如去my place」。我收咗線之後，我同我boyfriend睇咗陣Viu TV，然後突然問我，「你星期六有咩做？」「Well，我去Victoria新屋house warming」。點知佢突然好angry，「你講大話」，佢that moment個樣真係好scary，明明我就冇講大話，「No！我真係去house warming！I am not telling lie」。「我頭先明明聽到你講，話去你度，約朋友上你屋企做咩要呃我！你係咪出面有第二個男人」。「No！Victoria搬咗新屋，咁我咪約咗一班best friends去佢屋企house warming囉。我真係冇畀green hat你戴」。「我明明聽到你話去你度！你唔使呃我啦」！「你misunderstand咗啦，『my place』not means去我屋企，『My Place』係Victoria住嗰度，你自己Google吓，『My Place』喺土瓜灣」。我boyfriend當時真係好angry，really scared die me，不過I know I did nothing wrong，然後佢真係有聽我話去Google，「Victoria新屋盤名叫『喜點』」，「Yeah！You got it」。Oh my god！啲男人真係sensitive，咁都可以misunderstand我，我都叫佢平時講多啲English，講多啲咪唔會搞到大家都咁down。You know，I cried for一晚啊。所以我已經叫佢背晒我啲best friends住嘅大廈屋苑名，如果唔係，next time我約人去「The Long Beach」（浪澄灣），佢就會以為我date其他男人去沙灘；我約人去「Mayfair By The Sea」（逸瓏灣），佢又以為我date其他男人出海；如果我約人去Upper West（奧城．西岸），哼！Maybe，I dunno，佢會去以為我去「One belt one road」！千頌C http://www.fb.com/winbigwok 本欄逢周三刊出