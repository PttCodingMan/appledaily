滿肚墨水嘅紀惠集團行政總裁湯文亮星期日嫁女，寶貝女湯振玲嫁畀蕭若元契仔兼中國3D數碼（8078）執董周世豪（Charles），連日都唔見佢吐心聲，噚日終於見佢喺自己facebook（fb）發文講嫁女感想。佢寫咗白居易嘅《燕詩》，首詩講燕子父母含辛茹苦養大子女，子女羽翼漸長就飛走咗。其實𠵱家科技發達、交通方便，阿女嫁咗人都可以成日見到面嘅，湯文亮應該可以放心。