姜文杰（左）早排同爸爸秦沛父子兵上陣，合作拍咗部內地電影《我的1000萬》，姜文杰仲負責埋電影主題曲《在一起》嘅曲詞，佢話首歌MV上星期推出，上網第二日，內地app網頁有2.8億點擊，意外到呆咗好耐，仲開心到喊。姜文杰話一直堅持靠自己，唔想因父之名得到工作機會，今次破例父子合作，因為聽媽咪話阿爸都70歲，第日唔知有冇機會兩仔爺拍戲。撰文：馮仁昭