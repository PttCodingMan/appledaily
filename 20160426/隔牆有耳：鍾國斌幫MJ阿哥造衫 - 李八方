成為立法會紡織及製衣界功能組別代表嘅自由黨鍾國斌Felix，本身都係製衣業，原來佢最近有個大計，竟然同已故國際巨星米高積遜Michael Jackson……嘅哥哥Jermaine Jackson有關。話說Felix早前喺香港出席一個品牌活動時，再遇Jermaine Jackson，其間兩個人傾到要搞個新Jackson服裝系列，Felix話答允幫佢生產，仲要Made in Hong Kong㖭喎！八方問過Felix，佢話同Jermaine Jackson認識逾年，對方確實想有服裝系列，而自己真係打算幫佢生產，似乎唔係講吓就算。