現年24歲的人妻李蘊去年嫁內地商人羅章冠，還有個多月生B的她，昨在社交網公告陀猴女，她接受本報電話訪問說：「仲有個幾月生，暫時唔太辛苦，仲輕鬆嘅，自己重咗30磅，好肥，BB都有5磅，醫生話正常，但叫我唔好食咁多嘢，孕期唔好重過30磅，驚順產會難啲生。」
李蘊已決定順產生B，她說：「我唔想多個傷口，最自然係順產，我覺得做媽媽要經歷陣痛過程。」對於第一胎陀女，她說：「冇所謂，本身諗住唔係生一個，女會更加貼心啲，因為自己好黐媽咪，如果生女都會好黐我。」問到老公是否請假陪產？李蘊說：「唔使，順產都要一段時間才生得，即刻打電話畀佢，喺廣州落嚟都趕得切。」李蘊並透露好姊妹何超蓮和G.E.M.都要做契媽。採訪：皓騫