已經係兩女之父嘅陸永，當然要努力搵錢啦，所以除咗做電台節目，佢仲有幫無綫拍劇，噚晚佢就同溫家偉喺上環開工喇，大約9點半記者喺上環見到佢哋兩個，同埋其他演員喺街市附近出現，佢哋兩個都着住泰拳衫，手都戴咗拳套，不過就唔係喺街打拳，而係喺條街度不停跑，見佢兩個都跑到索晒氣，之後就企埋一邊係咁笑。撰文：馮仁昭