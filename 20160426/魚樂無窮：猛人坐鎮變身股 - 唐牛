中科礦業（985）3月中發通告，宣佈向不少於六名承配人，配售最多234億股，每股作價0.1元，其中一位接貨者不是別人，而是執行董事陳偉星，持股達一成，一躍成為最大股東。陳偉星另一個身份，係「快的打車」App嘅創辦人，冇錯，就係最新估值數以千億元計那個「快的」。 另一個動作，就係宣佈即將改名「網智金控」，以反映其強攻電子物流平台嘅定位。講轉型，公司去年已收購電子物流平台「第一物流」，及投資「快貨運」App的「Kuaichi」；最新資料顯示，公司電子物流平台已累積近63萬個用戶，有陳偉星呢位猛人牽頭，現時市值只得40多億元嘅中科礦業，可謂要風得風！ 整個交易有個弔詭地方︰每股作價0.1元，較現價雖折讓近兩成，但與公佈日前股價比較，其實係溢價兩成，有信心高價接咁大手貨，幕後人士唔簡單，目標升幅以倍計是常識吧，只要升破多頂阻力0.125元，勢必劃破長空。幾時先開車？等下月股東特別大會？戰友們拭目以待吧。唐牛 https://www.facebook.com/tongcow88 本欄逢周二、四刊出