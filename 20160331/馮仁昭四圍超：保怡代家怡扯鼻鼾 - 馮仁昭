噚日（左起）林保怡、周家怡同廖碧兒現身ViuTV《瑪嘉烈與大衛系列 綠豆》喺大角嘴嘅活動，保怡同家怡喺劇中飾演情侶。保怡話：「全部實景拍，同以前模式好唔同。」家怡笑言有場瞓覺戲要佢扯鼻鼾，但最後要瞓喺後面嘅保怡代勞扮聲，搞到佢不停偷笑。碧兒就透露剛喺外地返港：「好耐冇試過用廣東話拍劇。」撰文：馮仁昭