【科技籽：出閘搜新】相對12吋的「大哥」，細版iPad Pro較為輕巧便攜，除了適合畫家，它的4K鏡頭配合A9處理器，某程度上亦方便了經常拍片的人，可作即拍即剪之用，還能即時upload上網，變身一條龍製片平台。今次找來曾拍攝短片“Come On James”的製作團隊「開片」試用iPad Pro，看看此機效能是否能夠應付即拍即剪的需要。
限於生活隨拍　iMovie難言專業
是次測試，他們利用9.7吋的iPad Pro拍攝一條15秒的4K短片，大約花了15分鐘便結束整個拍攝過程，並以內置軟件iMovie來剪片，這裏則用了30分鐘，大約45分鐘便完成短片。實試過後，負責拍攝的Billy認為，剪片方面表現理想，「幾適合大家拍攝一啲生活短片，或者隨意嘅即拍即剪，可以盡快睇到效果，亦可以即時放上網，實試嗰陣亦冇窒機嘅情況。」
另一位成員Francis亦表示，今次測試試用的iMovie為免費下載，難與專業收費軟件比較，功能上的缺失比較明顯，初時不太習慣，「如果iPad Pro係用Mac OS嘅話，再裝埋剪片軟件Final Cut Pro，應該更加user friendly。」整體而言，他也認為此機相當方便，過程非常順暢，「頭先output嗰條15秒嘅4K短片，都只係用咗20秒左右，相當快。」iPad Pro的外形跟iPad Air 2可謂九成相似，就連尺寸亦一模一樣，問到「開片」會如何選擇，四人異口同聲選擇iPad Pro，雖然外形尺寸一樣，但因內部機能有所提升，連鏡頭都有加強，「有4K點都好過冇4K啦！」那麼相比12吋的iPad Pro呢？他們同樣一致認為：「太大部，有得我揀都係揀番細版iPad Pro。」表示12吋的實在太重，只適合放在家中作觀看電影之用，似乎9.7吋iPad Pro的定位暫時非常清晰，有一群支持者，如果喜歡街上隨拍，又想即時剪輯的話，看來又多一個選擇。
記者：方健銘攝影：黃子偉編輯：陳國棟美術：吳子豪