【本報訊】本身也是製作公司老闆的YouTuber司徒夾帶表示，雖家裏有電視機，但多年來用途只是「有啲聲等屋企冇咁靜」，現年30多歲的他從中學起已放棄看香港電視。對於ViuTV加入競爭，司徒認為是一件好事，「因為𠵱家已經係一潭死水，掟粒石落去泛起漣漪，點都係好事」，尤其ViuTV綜藝節目意念創新、吸引力大，搶走少少收視，「無綫就會驚，就會諗要改變，要提升節目質素應戰」。不過，新台可否帶來革命性的衝擊？他說暫時看不到這個趨勢，因港人始終需要時間改變心態，他也要再觀察ViuTV未來的節目發展。
上次睇呂頌賢《笑傲江湖》

司徒夾帶又說上一套追看電視劇是1996年由呂頌賢主演的《笑傲江湖》，「因為我覺得電視節目冇趣味」。多年來無綫電視一台獨大，除了令觀眾缺乏選擇外，更悲哀的是窒礙影視業發展，「咁多年都仲係劉德華、周潤發、周星馳，但你見到周星馳啲頭髮都白晒啦。我真係唔想我嘅仔女要睇韓劇、台劇，甚至大陸劇長大」，他期望新電視台可真正推動影視業發展。■記者陳建平