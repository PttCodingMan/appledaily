【本報訊】曾參選港姐及任職無綫的人民力量主席袁彌明表示，她最後看的一套無綫劇集，已是2004年的《金枝慾孽》：「歐洲、美國劇集、日本韓國、甚至內地劇質素咁高，點解仲要睇膠劇？」袁指已多年沒看無綫，新聞主要看now。有時候回母親家吃飯無意看到無綫劇集，但看上3、4分鐘已頂唔順。她指近年無綫劇集劇情老套、演技浮誇、製作馬虎、佈景簡陋，毫無真實感，「幅牆好似一撞就冧，睇係浪費時間」。
英美劇有電影質素
袁表示，現時主要透過APPLE TV看英、美劇集，因為製作有電影質素，《Sherlock》 每一集都可以在戲院上映，無論劇情、製作、演員質素都很認真，「我鍾意對白要明快、啜核、有時代感，TVB劇完全冇香港城市特色」。至於近年攻陷香港電視觀眾的韓劇，卻不合她口味：「韓劇靚人靚景，但劇情始終偏重偶像劇模式，師奶劇味道較重，套套都係浪漫嘢，可以間中睇吓，但唔會日日追。」她也期待將啟播的免費電視ViuTv會帶來新選擇，希望ViuTv可提供多些本地創新節目，「ViuTv創作性要強啲，要同TVB唔同先有出路」。■記者麥志榮