胡杏兒昨日於九龍灣出席樂視發佈會，穿上綠色貼身中空長裙是否要做索爆人妻？杏兒笑說：「要㗎！就算生咗BB之後都要努力靚。」提到好姊妹楊怡跟羅仲謙結婚，她說：「戥佢開心，幾好呀！我嗰group好幾個未結，希望快啲去飲，做姊妹。」下一個會否到胡定欣結婚？她說：「好難講，個個都叫糊，都睇好，都有chance。」會否怕楊怡爬頭生B？杏兒笑說：「唔驚，開心事，請飲一定要請我，等佢張帖。」她更拍拍肚皮謂會努力。談到楊怡即將離開無綫，杏兒說：「呢個係循環，十幾年，離開唔係終結，轉吓環境，生活上嘅轉變，一定會發生，而且TVB好多新花旦，係好事，大家有不同發展。」採訪：羅慧敏攝影：沈健程