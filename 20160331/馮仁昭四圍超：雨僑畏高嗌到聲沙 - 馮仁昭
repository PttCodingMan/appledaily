雨僑噚日喺中環出席新加坡旅遊局活動，分享之前到新加坡拍旅遊特輯趣事，佢話：「最驚險係玩高空繩索，我有畏高，幾十秒過程嗌到聲都沙埋。」會唔會同男友羅力威去玩？雨僑話：「佢只係大膽過我少少，唔會玩太刺激嘅遊戲，所以我哋去主題公園都係負責幫朋友攞手袋同影相。」雨僑仲話同男友曾去陽光海灘之旅，但男友唔敢着三角泳褲。撰文：馮仁昭