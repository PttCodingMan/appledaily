50歲美魔女羅霖（Candy）昨日去到大埔，為其有份投資的創健環美醫務中心主持開幕剪綵。羅霖指項目投資了兩年，屬第四間分店，今年會再開多四間分店，Candy說：「公司發展健康管理、醫學美容，越做越好，有打算上巿，但要睇公司盤數，我有咁多間公司，有一間上巿已經開心。」Candy指其生意包括全身檢查、脂肪儲存等，Candy說：「因為抽脂有年齡限制，最好喺50歲之前，可以儲定脂肪喺廿年後為自己打幹細胞，我都考慮緊，因為要麻醉同休息幾日。」羅霖表示，今年都忙於生意上工作，所以會減少幕前工作，多留時間照顧小朋友。採訪、攝影：張俊銘