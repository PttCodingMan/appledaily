嚴冬寒風何日去？暖春煦陽幾時來？點解突然咁傷春悲秋？距離立夏只有差不多一個月，真係好想問吓，到底今年凍夠未？經濟嚴冬又何時終結？喺𠵱家咁嘅時勢，要突圍，做啲一般品牌諗唔到、非常規性嘅嘢，才有運行。好似遠在1975年百事可樂推出的Pepsi Challenge，造就了一個劃時代嘅廣告戰。簡簡單單邀請受試者在沒有品牌標誌嘅兩杯可樂（一杯係百事可樂，另一杯當然係可口可樂啦），單憑口感味測去分辨及選出你較喜歡的一杯可樂。最後，調查結果顯示，揀百事可樂較好飲的比可口可樂優勝一大截。百事可樂盡收廣告效益嘅同時，對於可口可樂的廣告公司，更說明品牌效應的舉足輕重。沒有品牌，其價值立即備受打擊。這個局面，對於廣告公司，有價有市，冇得輸。兩年多前，在新加坡上演咗一場SingTel's Hawker Heroes Challenge（新電信的米芝蓮三星名廚鬥「小販檔」大廚挑戰賽），比起幾廿年前可樂的那個，這個變奏式challenge來得更有時代感及社會相關性。國際名廚Gordon Ramsay與三家本地「小販檔」大廚比拼三道新加坡熱門菜式：海南雞飯、胡椒蟹、叻沙。千人排長龍試食，SMS投票，社交網絡狂like兼瘋傳。結果Gordon Ramsay只贏在胡椒蟹而「小販檔」大廚則贏了另外兩味菜。然而，最終贏家，梗係SingTel，贏番近年一直插水嘅顧客好感，不但帶來了國際名廚製造一時佳話，真正成功的藉着O2O平台大大聲宣傳其企業精神：通過一些難得的經驗為新加坡人帶來樂趣，也重拾其與新加坡人之間日漸褪色的感情。今日，與其不停做減價促銷去跑數、達標（這個當然也重要，不然你下個月可能會冇咗份工……），搵一些出奇制勝嘅方法衝破困局、扭轉乾坤可能更為重要。挑戰常規，就有如Ice Bucket Challenge（冰桶挑戰）、老麥同Burger King嘅McWopper挑戰。要打一場漂亮的持久戰，唔好再坐定定跟從大市走。唔係嚴冬未過，你已凍死了！文廸晞mailto:heyadmen@gmail.com