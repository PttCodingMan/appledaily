政府在財委會主席陳健波「配合」下，成功按計劃在2月前通過港珠澳大橋超支撥款，但下一仗高鐵超支撥款，陳能否如此輕鬆過關，恐怕並不容易。有泛民、港鐵、甚至官場中人均指，高鐵撥款在民意及輿論上，已和一地兩檢甚至李波事件綑綁，更有港鐵中人私下抱怨，運輸及房屋局長張炳良對落實一地兩檢抑或兩地兩檢變來變去，憂慮連建制派也動搖，「情願否決好過拉布拖落去」。
與李波事件綑綁

有泛民中人直言，市民對港珠澳大橋超支撥款「冇乜感覺」，但對高鐵超支撥款「緊張好多」，因為撥款已和一地兩檢及李波事件綑綁，「市民感覺係過咗高鐵撥款等於過咗一地兩檢」，連泛民內部一些年輕人也情願高鐵爛尾，指通過撥款等如變相支持一地兩檢，故泛民在高鐵撥款上拉布「肯定肉緊好多」，而陳健波再要剪布，「今次要付出好大代價」。泛民預打硬仗，港鐵同樣十分「頭痕」。有港鐵中人直言，原本撥款與一地兩檢拉上關係已經十分難搞，張炳良又對一地兩檢立場左搖右擺，特首講明一定要做一地兩檢，但張早前出席立法會工務小組會議卻說若不能落實一地兩檢，到「臨界點」時兩地兩檢也是選擇，換言之不一定要做一地兩檢。該港鐵中人擔心，政府態度如此變來變去，可能會動搖一些支持政府的建制票，「到時可能又會拖落去」，他直言情願否決撥款，也好過拉布無了期拖，「如果否決撥款，咪叠埋心水停工畀番個地盤政府，如果一直拉布拖住、又唔開得工但又唔停得工，仲未計之後延遲工程額外再要畀多筆錢，真係好痛苦」。周一、三、五刊出季陶