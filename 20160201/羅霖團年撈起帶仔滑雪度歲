美魔女羅霖（Candy）羊年大豐收，密密接job無停手，投資生意亦大有斬獲，不但涉足酒業，還有網上生意賣明信片、水杯、iPhone case、手錶、波鞋，就連內衣褲都有售，瓣數多多。日前Candy偕10歲幼子劉子晉及多位工作夥伴到銅鑼灣一間泰國菜館提早團年，並與囝囝合力炮製泰國沙律齊齊「撈起」，子晉聞媽咪說「撈起」後可以多𢭃利是，他即表現興奮，用筷子落力撈起沙律，但亦不忘做孝順仔，親自幫媽咪剝蝦兼餵埋入口，冧爆Candy！
幫囝囝儲利是
笑問Candy會如何處理囝囝的利是錢？她說：「3個仔好細個就同我有聯名戶口，啲錢會等佢哋18歲畀番佢哋，大仔子榕已經攞咗喇，有6位數字，不過佢好乖，好識理財，所以我唔擔心。」即將踏入猴年，肖龍的Candy希望新一年事事順利，問她農曆年會否留港度歲？Candy表示：「已經買咗機票帶子晉去日本滑雪，因為大仔喺美國，二仔唔鍾意滑雪，所以只係同細仔去，因為留喺香港小朋友會好悶，所以趁放假同佢去玩吓，但都會同媽咪食咗團年飯先飛。」採訪：小米
髮型：Jay Cheung化妝：Peggy Tsui服裝：Moiselle場地：拳王泰國餐廳