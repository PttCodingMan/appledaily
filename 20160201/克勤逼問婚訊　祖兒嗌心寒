容祖兒和李克勤去年合作的演唱會推出DVD，昨日在元朗舉行簽名會，克勤即場追問祖兒婚期，祖兒大叫好煩，她回敬說：「點解有個咁拍檔，我心寒呀！唔好望住我，我想打你呀。」克勤繼續說笑：「我老婆話我知，我心諗冇理由我呢個閨蜜唔知。」祖兒坦言傳出婚訊後，收到大量恭賀短訊，可惜是空歡喜一場，她又自爆男友劉浩龍睇到報道後的反應：「佢簡直要將個封面過膠。」祖兒昨又在Instagram撰文講分手，她解釋：「只係收到黃偉文嘅詞，講關於雙子座性格鍾意講反話同時常被誤解，唔係因為我分手。」此外，張敬軒因肺炎取消演唱會，祖兒讚林峯有義氣頂替軒仔工作，希望軒仔早日康復。採訪：卓寶花攝影：沈健程