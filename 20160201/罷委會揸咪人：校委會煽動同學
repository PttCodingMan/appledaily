【本報訊】港大文學院二年級生陳穎琪（Vickie）個子小，是典型四眼學生妹模樣；斯文的外表，確難與上周圍堵校委會會議現場、發號令宣佈校委會「等埋教資會」的揸咪人聯繫起來。她當時一句說話，觸發學生大包圍高喊交代，校委難以脫身，主席李國章更走後門逃離；惟外間指控她發錯訊息誤導學生，引致衝突，陳反駁：「真正煽動同學嘅係校委會決定！」
曾發起退聯　炮轟周永康
圍堵校委會過後，有批評指陳當晚一度向學生宣稱「校委會否決成立小組」，及後才更正。本身是罷委會成員的她搖頭說：「我當時第一句話校委會並冇即時成立專責小組，而呢句係fact（事實）。」她承認在場有學生可能誤解，故其後再清楚說明校委會拖延之處，「每個同學都清楚點解嗰下包圍校委，要佢哋解釋點解拖延，呢個基於好多以前不信任，包括任命陳文敏時百般拖延」。前年雨傘運動，陳因不滿學聯領導而「拆大台」，去年更發起港大退聯。她形容中學時「好乖」，不熱衷參與政治，但不平則鳴的種子早已發芽，面對中學無理空降副校長，她作為學生代表與校長撐到底，「冇對佢有好面色過，分分鐘𠵱家對住我都掉頭走」。綽號「辣椒仔」的陳，連同學都曾勸她收火，她笑稱：「佢哋叫我唔好咁惡鬧紀文鳳。」這道火，更曾直攻今日戰友，「（退聯時）喺好多論壇指住周永康嚟鬧，佢應該都仲記得」。但在港大人身份和利益下，一切分歧都可放下，退聯時的「敵人」周永康、梁麗幗皆化敵為友，「睇到團結，都幾值得感動」。她更承認心態改變，少針對個別人士，多思考制度問題，惟她仍牢記：「唔好膠化囉，唔好以大台自居。」負責罷委會宣傳的她，除了兼職和每天4小時睡覺外，生活只剩無窮無盡的罷委會工作。她坦言已逾半月沒上課，「我總唔能夠永遠唔上堂」，冀學生與李國章會面有成果，讓事件暫告段落：「希望新年可以休息吓。」■記者蕭洛汶