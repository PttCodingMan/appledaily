一切都要多謝創新及科技局局長楊偉雄，佢除咗令到全香港人知道口水可以為智能手機解鎖，大家最近亦都多咗一個自拍儲閃卡嘅理由，就係要證明「我見過，我真係見過！」一向緊貼抽水潮流嘅財爺曾俊華當然玩埋一份，你話你真係見過Steve Jobs？Out喇。有「鐵甲奇俠」真人版之稱嘅Tesla創辦人馬斯克（Elon Musk）最近來港為公司宣傳兼出席研討會，財爺喺研討會遇上對方，喺最新網誌登咗兩人合照，唔只「我真係見過」，仲滿足埋一班有圖有真相嘅高登仔，多謝晒。