陳冠希（Edison）近年主攻內地市場，日前又返咗貴陽出席一個商廈開業慶典活動，吸引逾千粉絲爭崩頭霸靚位，部份粉絲等咗兩、三個鐘，一見到偶像即瘋狂尖叫，令現場秩序一度失控。Edison一身休閒打扮，着住卡通衞衣喺台上獻唱，唱完三首歌之後就由保安人員護送離開。唔少粉絲唔相信Edison已經離開咗活動現場，一直留低唔肯走，要保安員多番勸籲先肯離開。撰文：馮仁昭