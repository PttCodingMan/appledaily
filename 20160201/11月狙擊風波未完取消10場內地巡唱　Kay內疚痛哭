謝安琪（Kay）昨日在尖沙嘴為4月舉行的世界巡迴演唱會香港站宣傳造勢，但同時卻無奈透露要暫延超過10場內地巡唱。其實去年11月尾，有指謝安琪被愛港力召集人陳淨心狙擊，指她在雨傘運動期間曾出現金鐘佔領區，導致要取消廣州舉行的大學生音樂節演唱會。如今她宣佈內地騷延期，難免令人將事件跟政治掛鈎。對於取消內地騷，Kay無奈說：「我好內疚，有因為咁而喊過！」
謝安琪昨日在尖沙嘴出席演唱會記招，身穿白色通花單肩短裙的她，最初臉露笑容指香港站會暫時開兩場，若反應好，希望加爆場數，但未幾她變得一臉愁容，透露原定在內地巡唱的10場演唱會將會延遲舉行，她無奈說：「我自己都好唔開心，有因為咁而喊過，好多地方好似哈爾濱我未去過，我知好多歌迷都好失望，我都覺得好可惜，好多fans等咗好耐，最後都去唔到。我覺得同歌迷嘅承諾我兌現唔到，我好內疚。」
10周年意義大
入行以來，Kay一直我行我素，在前年雨傘運動期間，她曾帶物資現身金鐘佔領區，又曾經唱過《雞蛋與羔羊》，早前更被愛港力召集人陳淨心「舉報」。Kay去年開澳門站演唱會記招時，曾透露今年將會在內地包括廣州、上海及北京等開騷，但最終超過10場內地巡唱突然消失，問是否跟政治因素有關？她說：「好多原因、好多因素，我冇深究，希望有part 2，到時再去過。」她指之後的馬來西亞站應該會繼續，但內地站全被抽起，搵錢是其次，10周年紀念意義重大。
寧叫停免出事
Kay透露完成巡唱後會放一年長假，多陪伴家人：「我想珍惜同老人家以及屋企人相處嘅時間，同佢哋去多啲旅行。」Kay又表示老公張繼聰會捧場睇演唱會：「如果佢真係想上台跳我都畀，但唔好跳太勁囉，唔係我排舞啲心機就白費。」之後記者聯絡Kay經理人夏森美，他解釋今次將內地巡唱延期，是與主辦商雙方共同決定，他說：「其實本來預咗11、12月有啲內地嘅場開始做，不過11月嗰陣係最嚴重（舉報），其實𠵱家已經沉澱咗啦，黃安都消失咗啦，但因為佢，之前引起啲所謂愛國人士激烈反應，如果到時個騷有人搞事，公安上要處理，咁主辦商會好慘。其實內地文化局、演出商同公安對阿Kay冇問題，但問題做騷有好多嘢要安排，所以我哋雙方決定延遲個騷。」經理人又指Kay之所以會內疚，是因為她希望可以和內地fans見面，但如今卻不能成行，所以才感到不開心，而並非單純不能到內地做騷。採訪、攝影：盧妹