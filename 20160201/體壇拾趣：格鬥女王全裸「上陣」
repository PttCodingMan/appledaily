28歲嘅「格鬥女王」露絲（右）返嚟喇！佢自從喺上年11月輸咗畀賀姆之後，一直都冇乜公開亮相；但佢最近似乎已經走出陰霾，仲好積極咁向娛樂圈發展。露絲近日就去到巴哈馬嘅沙灘，為美國《體育畫報》嘅泳裝特刊客串，影咗輯性感泳裝相。不過露絲今次件「泳衣」就有啲特別，因為係由人手畫上去，唔係一件真嘅泳衣。不過呢個人體彩繪像真度都幾高，驟眼睇都發現唔到露絲係全裸。