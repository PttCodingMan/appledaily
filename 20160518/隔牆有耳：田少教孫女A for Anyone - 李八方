政界入面，冇人唔識自由黨榮譽主席田北俊（圖），人人都田少前、田少後，但自己孫女竟然有眼不識泰山。田少喺剛過去嘅星期日出席港台《城市論壇》大談「ABC」，返到屋企，田少被孫女問到︰「邊個係田北俊？」難怪田少話「搞到我哭笑不得」。田少喺fb話，除咗教曉孫女邊個係「田北俊」，仲教埋佢重新認識乜嘢係「ABC」，當然唔係A for apple或者Astronaut啦！田少hashtag咗「AforAnyone」、「BforBut」，咁C for乜？唔使畫出腸吓嘩！