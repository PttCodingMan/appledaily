韓國女團Rainbow成員栽經出名係有料之人，佢亦會不時大方晒胸器，惹來唔少女士羨慕。好彩栽經知道有好嘢唔好收收埋埋、要分享呢個道理，喺近日播出嘅電視節目《Beauty Bible》中，佢就公開護胸心得，話要日日搽專用精華液來keep住胸部彈性。栽經表示胸部皮膚就好似眼睛四周皮膚要搽眼霜一樣，都要每日塗專用精華液來維持彈性，而且強調一定要有恆心，唔可以偷懶，「做完運動之後，用精華液按摩胸部皮膚可以有提升效果，就算唔做掌上壓，只要堅持按摩，都可以令胸部富有彈力。」唔止得把口，栽經仲親自示範於手背、鎖骨同肩部搽保養產品，仲介紹了提高胸部彈力嘅按摩方法。