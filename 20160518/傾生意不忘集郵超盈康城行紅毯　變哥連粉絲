賭王何鴻燊四房長女何超盈憑拍賣生意搖身成為女強人，她之前獲邀到哈佛大學演講，又入選《福布斯》（Forbes）今年最矚目亞洲女強人之一，名氣在國際不斷冒升。剛巧法國正舉行康城影展，超盈借到當地洽談生意之便，在香港時間前晚獲瑞士珠寶品牌Chopard邀請，出席康城主競賽電影《Loving》的紅地毯儀式，她以一襲紐約品牌Tarik Ediz白色喱士裙亮相，更成功向金像影帝哥連費夫（Colin Firth）夫婦集郵。
「人生要嚟一次」
其後超盈換了一條粉紅裙出席Chopard的私人晚宴，嘉賓中還有中國首富、萬達國際王健林太太林寧。仍留在當地的超盈，昨日接受電話訪問時表示，稍後會接受當地傳媒訪問：「好緊張，好混亂，但係好興奮，啲人好靚，人生要嚟一次康城，我細細個就睇Colin Firth嘅戲，最近啲戲都有睇，覺得佢好搞笑。」超盈又透露此行因為要談生意，故行程緊密，而且有很多項目要討論，當中更有不少是大品牌，她說：「好似amfAR之前喺香港，我哋同保利搞拍賣環節，而Chopard嚟緊會同佢喺內地傾緊搞展覽，因為傾緊媽咪同LVMH合作開嘅商場L'Avenue搞藝術展覽。同埋佢哋有條只係康城賣嘅young line，傾緊會唔會可以引入嚟香港同內地做展覽，以pop up store呢類形式搞。」採訪：唐如