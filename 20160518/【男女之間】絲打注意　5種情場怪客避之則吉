成世人流流長，註定會愛上幾個人渣，係絲打的悲哀。想極速遠離情場怪客？美國作家Chiara Atik指出，有些男士具備一些令絲打厭煩的特質，每天增加負能量，宜速速遠離。
1.討厭份工不論開緊工，定係工餘時間，開口埋口就話自己點憎份工，做朋友已煩，遑論更進一步。與其浪費時間投訴，何解不積極行動轉工呢？2.裙腳仔淨係識講：「阿媽話唔好。」成年人冇啲主見，活在阿媽的五指山下，你的感受分分鐘佢當耳邊風。或者佢好憎阿媽，又會逼你企喺同一陣線，做夾心人實在太麻煩。3.需要全世界欣賞幽默、吸引、靚仔……這些詞語未足夠留住佢個心，他更需要其他人的稱讚，為此他可能結識其他異性，甚至出軌證明自己的魅力。4.不願意帶你見朋友成日出去搵朋友，又唔肯話你知搵邊個，帶你進入自己的社交圈子，佢未必呃你乘機出軌，但佢偏偏未肯跟你分享，證明他未對你完全信任。5.想拯救你於水深火熱中有些男士為了展示他的能力，他覺得某位女士越糟糕，便越想拯救她，找到自己的價值。但當女士狀態改善，他可能對她失去興趣。這種自卑男，缺乏安全感，絲打要小心。 記者：梁慧琳資料來源： https://thedatereport.com 