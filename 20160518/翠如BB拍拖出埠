【爆相爆片】黃翠如爸爸的建築公司上月在港交所上市，翠如BB的男友蕭正楠獲邀見證未來外父的大喜日子，足見蕭公子在黃家的地位備受重視。
雖然翠如BB有個富爸爸，激變19億富千金，但是她和蕭正楠感情不變，昨日讀者黃小姐透過本報「爆相爆片」爆料，指在香港機場捕獲翠如BB和蕭正楠拍拖出埠去旅行。昨早約7點多，黃小姐見到二人雙雙行入禁區。戴着鴨嘴帽的蕭正楠和翠如BB一直低着頭行，經過安檢時又刻意分開排隊，當翠如BB完成安檢後，到櫃員機㩒錢。早前蕭正楠帶同一家人和翠如BB一齊去日本旅行，相處融洽，又感情大增，據知今次二人同行準備到韓國小休，靜靜地過二人世界。採訪：非非