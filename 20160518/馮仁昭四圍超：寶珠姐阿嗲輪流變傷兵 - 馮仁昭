陳寶珠、梅雪詩（阿嗲 左）前晚喺灣仔演藝學院演出粵劇《牡丹亭驚夢》第10場，不過劇組呢排諸事不順，寶珠姐重感冒，阿嗲就俾的士撞傷腳，阿嗲話：「係我唔好，抵我受傷，為咗避車自己撞埋的士泵把度，自己唔小心。」趁住噚日唔使演出，阿嗲同寶珠姐都話要爭取時間休息。寶珠姐話要去做facial，而阿嗲就話要去洗頭同大覺瞓。撰文：馮仁昭