母親生產首日餵哺母乳失敗屬正常，本報向婦產科專科醫生靳嘉仁查詢，他說：「第一日餵母乳唔好預期好多乳汁，通常只得少少初乳，會有階段性，第三日開始谷奶，第四日正式有母乳，要逐日去試，如果想成功就勤力啲餵，早啲開始，要有規律性，例如每次四個鐘就四個鐘。」坊間不少說法指飲魚湯或木瓜奶助長谷奶，靳醫生說：「乳汁成份唔係話你飲咗乜就直接畀BB，呢個係唔合理，最重要係母親吸收水份先可產生乳汁，牛肉、雞肉湯、牛奶都得。」靳醫生又指初生母親要有足夠休息，不要太多焦慮，餵人奶時要夠集中。