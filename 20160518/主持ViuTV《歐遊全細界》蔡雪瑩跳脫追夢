【ViuTV專訪】繼《跟住矛盾去旅行》後，ViuTV全新旅遊節目《歐遊全細界》找來前年除下新聞主播光環的蔡雪瑩，與陳子豐到訪7個歐洲小國。蔡雪瑩實現了在鏡頭前跳脫表現的夢想，不過她卻大呻後悔，忍不住說：「點解露出真我！」陳子豐大讚拍檔說：「我哋公司都係實況娛樂，其實除咗去廁所之外，所有嘢都畀你睇晒！」撰文：何慧斯蔡雪瑩現懷有5個半月身孕，她和陳子豐主持的ViuTV節目《歐遊全細界》今晚10時半首播，兩人日前在柴灣接受本報訪問，重提拍攝時的旅遊點滴，仍然密密傾密密笑：「我哋今次係20日去7個國家拍攝，但係其實如果計埋我哋留咗腳毛嘅地方，直頭有十幾個，淨係內陸機都坐咗5次，就算坐車都要喺凌晨出發。」今趟過程趕急，不過提到旅遊模式，蔡雪瑩笑說：「我哋去咗7個地方，我就做咗6次有錢人，試過連啲工作人員未玩都認定子豐係輸家，搞到子豐都忍唔住投訴！」子豐續說：「10蚊歐元（約88港元）真係好難用，只係夠用嚟坐晒車，變咗我食飯嗰陣都會黐住佢哋，食佢哋跟餐啲麵包充飢。」接着蔡雪瑩又說：「佢仲試過喺盧森堡一間中國餐廳幫手洗碗先可以有飯食，搞到啲老闆以為啲亞洲女仔成日都糟質啲男人。」可惜他們很少會去到旅遊區，商舖早早關門，大部份金錢都花在食物上。
同住青年旅社
提到行程難忘經歷，原來三男三女拍攝隊曾入住青年旅社睡上下格床，蔡雪瑩笑說：「有朝早起身化妝見到洗手盆全部都係鬚，跟住咪叫佢哋要檢點啲，點知有個攝影師好快自首，不過佢又話試過喺洗手盆見到一條完整嘅假眼睫毛。子豐知道自己鼻鼾聲好大，佢通常會等我哋瞓晒先再上床，真係好有公德心！」子豐搞笑地說：「其實除咗去廁所之外，所有嘢都畀你睇晒！」曾經是新聞主播的蔡雪瑩，參與過不少主持工作，今次是首次主持旅遊節目，她笑說：「嗰陣做啲節目好資料性，好正經又斯文，但係今次唔係，有好多地方都係未開發，唔單止令我體驗自然環境，仲實現咗我喺鏡頭前好跳脫嘅夢想，但係我𠵱家好後悔，點解露出真我！」子豐亦說：「出發前只係見過一次，點知佢一落機就咁樣，佢仲係一個好捱得嘅女仔，搞到我上咗癮同其他主播做節目。」至於會否希望繼續合作？蔡雪瑩笑說：「本來同監製講咗，下次再做記得預埋我，但係我𠵱家又有個囝囝，未必可以行到咁耐。」服裝： Weekend Max Mara（蔡雪瑩）