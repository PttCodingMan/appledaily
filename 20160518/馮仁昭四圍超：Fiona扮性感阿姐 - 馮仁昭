薛凱琪（Fiona）今年出新歌《Miss Fiona》，首歌用咗佢英文名，佢話係希望俾外界感受佢嘅成長：「以前我好軟弱，為好小事就喊，為八卦新聞耿耿於懷，𠵱家個人堅強咗好多，善意批評會反省，玩針對同無理嘅會當睇唔到。」佢早排為新歌拍MV，拍攝主景係一間懷舊酒樓，Fiona着住圍裙水靴、拎水煲扮性感洗碗阿姐。撰文：馮仁昭