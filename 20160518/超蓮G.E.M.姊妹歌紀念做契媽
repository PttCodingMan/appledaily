李蘊（Renee）升呢做人母，好姊妹鄧紫棋（G.E.M.）和何超蓮齊做契媽，G.E.M.更用三人名字作歌紀念，她昨在電話中說：「BB突然早咗三個禮拜，我同超蓮都好開心，不停咁oh my god！其實寫呢首歌真係隨心而發，噚晚超蓮喺我fb留言，問幾時可以寫首有佢哋名嘅歌，幾分鐘錄完send畀佢哋。前兩日我哋去醫院探Renee，嗰時已準備隨時生，我仲未見到契女，講唔到似邊個。」
至於超蓮昨則說：「其實我唔係第一次做契媽，我都有個契仔，由知佢有咗BB，到佢慢慢大肚，中間陪住佢，好似做咗人媽媽感覺。我有問阿媽，金碗金筷子上契冇咁快做，所以同G.E.M.諗住買條手鏈仔畀佢戴。」問到覺得BB似邊個？超蓮說：「我覺得BB似Renee，好靚，雙眼皮好深，鼻都好靚，覺得佢靚爆鏡。」採訪：皓騫、唐如
姊妹歌部份歌詞
我們像花「和草連」成的地平線風吹雨下都在彼此身邊手牽手看初夏漸入深秋看未熟的「梨醞」釀成酒