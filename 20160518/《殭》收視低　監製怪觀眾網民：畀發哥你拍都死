無綫劇《殭》大結局收視平均有25.8點，最高收27點，前晚該劇監製陳維冠接受傳媒訪問時，就話有啲失望，仲話拍呢套劇，其實只係想改變觀眾睇電視劇嘅習慣——就係唔好齋聽人講，亦唔好只係睇一兩集就下判斷，而係要真真正正去煲——陳維冠仲話，作為電視媒體係要不斷去試，而作為觀眾，陳維冠話，佢哋都要不斷進步。有網民反問：叫人睇多幾集先知好睇？點解唔索性將唔好睇嗰幾集刪走佢：「識拍戲啲人去晒邊，有啲咁嘅監製，畀發哥你拍都死。咁大反應係為喜見無綫任用新面孔，拍啲無乜點拍嘅題材，但點解可以拍成咁！叫人睇多幾集先知好睇就死啦，不如將唔好睇嗰前幾集取消好過，將啲出外景錢放喺有用的地方，例如編劇。點解無綫變到現在咁……」