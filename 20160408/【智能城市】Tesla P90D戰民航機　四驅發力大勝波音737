一個係神一個係人，所以一直唔認為蝙蝠俠有資格唔妥超人，不過只要對準弱點，總有一拼機會。就像這次Tesla新P90D，居然夠膽力挑輪胎高過它的波音737。Tesla未神級到加對翼便可飛上天，要鬥當然是在陸上鬥起步及加速。P90D轉入Sport模式及Ludicrous加速模式，四輪驅動加電能車超強低扭優勢，一起跑已放甩波音737，到中段飛機加速漸入狀態，開始追貼對手，但不久又被P90D大幅拋離，直至3公里後飛機飛離地面一刻，才算平手和氣收場。其實今次並非Tesla威到要贏飛機，只是廠方跟澳洲航空Qantas合拍宣傳片，未來雙方將有不少合作機會，如Qantas客戶可率先參與Tesla新車試駕活動、給予Tesla客戶飛行會籍，以及澳洲的Qantas Valet場地會加裝Tesla Supercharger快速充電站等。
記者：徐影龍YouTube https://www.youtube.com/watch?v=jFtJR5yhutU 