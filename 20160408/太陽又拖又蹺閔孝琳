韓國男子天團BIGBANG成員太陽去年6月和韓片《陽光姊妹淘》女星閔孝琳爆出秘戀兩年，之後兩人愛得甜蜜，閔孝琳亦樂做跟得女友，去年BIGBANG在澳洲悉尼開騷，閔孝琳亦隨團去捧男友場，認真sweet爆。
而太陽和閔孝琳公開戀情後，拍拖亦不會避避忌忌，太陽更大方與女友拍拖，昨日韓國《Dispatch》就公開了一輯太陽和閔孝琳的拍拖照，照片於本月頭拍得，當時太陽和閔孝琳就在首爾龍山區漢南洞住宅區一帶拍拖仔。雖然兩人戴上口罩，但拍拖時完全不避忌，手拖手又蹺到實，二人慢步時一邊傾偈一邊笑，似乎感情十分穩定。網民睇完照片後都留言祝福二人，亦好奇到底兩人幾時好事近？撰文：施洛冰