禮拜日沙田11場草地賽事用C欄，此跑道一向利擺前走，以最近3月6日同一移欄九場草地賽事為例，竟然有七匹放頭馬入三甲，其中「乘勢好運」、「飛來猛」及「再開心」更加一放到底贏馬，另外「幸運歡笑」及「幸運年年」走二叠擺前帶到，除了長途賽或會出現「喜蓮獎星」後上建功例子，不過中短途仍要秤先具前速之馬匹。今戰列陣馬中，第三場「齊齊歡欣」及第七場「乘勢好運」上仗正是於田C欄贏馬，勝後等番同一移欄再上陣，擺明有心求添食。另外，第四場「萬事欣」係全場唯一贏過田C欄之參戰馬，均速馬可借助跑道形勢擺前走帶返終點。