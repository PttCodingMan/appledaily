洪卓立（右）同潘源良噚日去咗商台宣傳新歌《痛》，原來今次合作佢哋傾咗好耐，潘源良讚洪卓立話：「佢真係好畀心機，今次合作好開心，所以好撐佢。」呢首歌講一對情侶，女仔因男朋友冇成就見唔到前途而分手，洪卓立強調係朋友嘅故事，問佢女友湯怡係咪咁現實，佢話：「我乜都冇，佢𠵱家都未走啦！佢唔係物質嘅人，如果唔係，之前我大病佢走咗好耐啦！」撰文：馮仁昭