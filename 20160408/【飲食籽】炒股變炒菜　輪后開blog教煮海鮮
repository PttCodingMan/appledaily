【飲食籽：一家之煮】炒股、炒菜，動詞一樣，難度卻是天淵之別。但對於前荷合輪后陳芊如（Fiona）來說，不相伯仲。曾在輪場打滾五年多、並教授股民投資心得的她，歷盡這行的風雲色變，但原來她骨子裏卻是「講心唔講金」。她自小醉心烹飪，跟煮得一手好菜的父母偷師學藝，閒時愛親自下廚宴請親朋，兩年前還開blog與網友分享自創食譜及烹飪心得。由輪后搖身一變成為教「煮」，由教炒窩輪變教蒸海鮮。她，仙氣猶在，同樣親民易入屋。
Fiona：「我本身好鍾意食鯪魚肉及雞翼，就諗點樣可以將呢兩樣嘢夾埋？於是創作出呢道餸。」
材料雞中翼　10隻鯪魚肉（現成）　300克胡椒粉　少許蜆蚧醬　少許
雞翼醃料海鹽　1茶匙白糖　1茶匙生抽　1茶匙老抽　半茶匙生粉　1茶匙紹酒　1湯匙胡椒粉　少許麻油　少許
做法1.洗淨雞翼，以廚房紙印乾水份，用廚房鉸剪剪去雞翼兩端的白色大軟骨。
2.用雙手推出肉中的兩支骨，已去骨雞翼加醃料醃最少四小時，醃過夜更佳。
3.鯪魚肉加胡椒粉拌好，再用匙羹逐一釀入雞翼內，兩端以魚肉封邊。
4.將釀好的雞翼排在碟上，放入鑊隔水大火蒸十分鐘，再拿出放涼至室溫。
5.燒熱油鑊，放上雞翼，中火把雞翼面煎至金黃，再反轉煎至全熟即可。
貼士1.可選較大隻的雞翼，更容易將魚肉釀入。2.雞翼可用油炸方式煮熟，但先蒸後炸會更省時，吃前只需略為煎香即可。
3.蜆蚧醬即平日用作蘸潮州鯪魚球的醬汁，可於街市雜貨店買到。
菊花干貝
Fiona：「呢道菜我細個喺酒樓食過，但大個咗唔知邊度有得食，有少少係憑記憶同天馬行空做番出嚟。」
材料瑤柱　40克鵪鶉蛋　6隻食用油　少許海鹽　少許番茜碎　少許花形小杯　6個
做法1.瑤柱以清水浸隔夜至軟身，連水大火蒸60分鐘後，待涼撕成小段。
2.在小杯內塗上一層薄油，然後在坑紋位放入瑤柱絲，整齊排好。
3.先將鵪鶉蛋打在小碗中，再逐一倒入小杯內。
4.水滾後，將蛋放鑊以大火蒸5分鐘。
5.蒸好待涼，用竹籤插入小杯坑紋位，逐一推出瑤柱絲，然後脫模。
6.灑上海鹽及番茜碎即成。
貼士1.每粒瑤柱邊位也有塊小半月形的硬邊，不易咀嚼，可在撕絲時拿掉。2.蒸煮時間視乎蛋及模具大小，如較大，蒸的時間較長。
記者：黃依情攝影：潘志恆編輯：李寶筠美術：吳子豪