鄧穎芝、王君馨同楊淇等有份主演嘅舞台劇《蒲2.0》，噚日喺上環文娛中心正式公演，開騷前眾人參與拜神儀式，鄧穎芝指總綵排時喺鋼管上做翻身動作，差啲唔夠力跌落地。講到對有份參與嘅ViuTV節目《G-1格鬥會》收視有冇信心？鄧穎芝話：「都有信心，我都唔諗住，做完騷即刻返去睇，我都希望節目唔係一剎那，係長做長有，遲啲同ViuTV再有合作。」撰文：馮仁昭