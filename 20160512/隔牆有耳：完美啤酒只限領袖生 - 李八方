嘉士伯啤酒廣告標語大賣「可能係世界上最好嘅啤酒」，不過品牌旗下Kronenbourg 1664擺咗烏龍，喺港鐵香港站橫幅廣告寫「THE PREFECT BEER FOR THIS PERFECT MOMENT」（圖，八方意譯：完美時刻要配領袖生啤酒）咦，唔通有隻新產品係PREFECT BEER？嘉士伯回應傳媒話，係編輯同印刷問題，THE PREFECT BEER應該係THE PERFECT BEER，遲啲就會改正。語常會主席田北辰都忍唔住話，港人輕視英文，用智能手機查一吓就知有冇錯。公民黨立法會議員毛孟靜話唔出奇，有時眼大睇過龍就會串錯咗。