金融市場總是「估你唔到」，產油國組織上周談判失敗後，正當市場驚慌油價大冧、報章頭條指油價大跌將掀金融震盪，油價全周竟不跌反升，且是連升三周，可以說是遍地眼鏡碎。事實上過去一周升幅最勁的藍籌股，主要來自銀行股板塊，尤其是年初因憂慮油價跌令石油公司相關貸款出現呆壞賬的滙控（005）、渣打（2888），假如市場無視大行唱淡，又無視銀行股年初的弱勢，看來油價真有可能已經見底。另外，油價見底的受惠股，也不止於以上兩隻國際銀行股，油股本身都已經很有吸引力，其中又以中海油（883）最跟貼油價。至於另外兩隻油股中石油（857）及中石化（386），估計隨時有炒落後資金追捧，雖然去年以來股價偏弱，但炒落後的話仍有一定水位。再來就是新能源股，去年以來油價不停下跌，拖累新能源行業的成本效益，雖然行業是未來發展的大趨勢，減排也剛達成全球協議，但市場資金只睇短線，未來一年業績唔得即被拋棄。剛隨上周的全球氣候峯會簽署《巴黎協定》而出現，炒最強勢股可以留意金風科技（2208）、中國高速傳動（658），炒市值大而受市場忽略的可以睇睇光大國際（257）及龍源電力（916），當然還有一大批新能源股如華電福新（816）、華能新能源（958）根本未升過，一旦炒風至這個板塊有很多選擇。歐陽風本欄逢周一、四刊出