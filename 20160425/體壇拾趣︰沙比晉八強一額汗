英格蘭嘅沙比喺英國舉行嘅世界桌球錦標賽次圈晉級八強，但真係要抹一把汗。呢位一哥上周六帶住局數9:7嘅領先優勢去打最後一節，面對世界排名比自己低58位嘅同胞拜亞特，頭兩局都好好哋，分別打出一桿134度及84度，拉開局數11:7，點知突然連輸四局，俾拜亞特追平；好彩呢位2014年冠軍臨尾連贏兩局，最終驚險贏13:11。沙比賽後都話，好似每場比賽都逼自己入困局咁，唔知佢八強對威爾遜或者艾倫嗰陣，表現會唔會好啲呢？（now637台今日8:00pm直播）