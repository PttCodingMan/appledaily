張家輝今年冧莊擔任adidas春夏男裝運動服嘅廣告男主角，佢以多款專業運動造型拍攝新一輯廣告，包括舉啞鈴、Tyre Flip車胎訓練動作不經意地騷肌，展現男性「力」的表現。演而優則導嘅家輝，再積極籌備新戲：「我希望當我做導演時都可以帶來同樣嘅火花，𠵱家有啲電影上嘅計劃籌備緊，下一次嘅自導自演作品，會係驚慄片以外嘅題材，往後都會參與更多幕後工作。」撰文：馮仁昭