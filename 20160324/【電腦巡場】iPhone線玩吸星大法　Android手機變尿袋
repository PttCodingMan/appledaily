手機叉電線感覺萬變不離其宗，論技術性要有2.4A快叉及QC2.0，愛玩味的可能要有閃燈甚或玩磁能接頭，不過今次XPOWER XP-MFIPS11_2RG就有新意思！這條1.2米叉電線，使用了無氧純銅線芯的線材，基本行足數2.4A絕無疑問；設計專為iPhone用家而設計， Lightning頭還對應「MFI蘋果認證」，所以亦沒有系統升級用唔到的問題。不過較特別是它的USB取電頭，除對應一般的正常USB頭外，只要將USB頭位翻起，內裏竟然隱藏有一個microUSB頭！所為何事？假如你的iPhone冇電，但竟然發現身邊Android朋友，可以好開心咁打機、上網兼講電話！這時你就可以用線上的microUSB插頭，直插朋友Android手機機尾中偷電！從此身邊所有Android手機，都變為你的隨身尿袋，其惡毒程度，簡直可媲美金庸先生筆下的「吸星大法」！不過當然，如此邪惡的手機配件，江湖朋友在聞風喪膽之餘，一經發現亦是人人得而誅之，使用前切記其中利弊！查詢：A-Grade（深水埗黃金電腦商場地庫43B） 記者：朱崇德