蕭亞軒（Elva）最近被爆同外籍肌肉猛男拍拖，噚日有網民喺微博爆料，晒Elva同疑似新歡同行相。其實早排已有讀者爆料，話見到Elva孖新歡同兩個朋友一齊食晏飲香檳，仲話新歡全程含情脈脈望住Elva。據Elva身邊朋友爆料，新歡經朋友介紹識，拍拖只係3個月，因為驚戀情見光死，所以好保密。而Elva經理人公司就回應話：「藝人私事不回應。」撰文：馮仁昭