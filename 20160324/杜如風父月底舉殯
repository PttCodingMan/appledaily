旅遊節目主持人杜如風的父親、嘉禾前宣傳廣告部主管杜惠東，本月8日因為腎衰竭離世，享年75歲。喪父後強忍悲傷赴日本拍攝旅遊節目的杜如風，前晚已從日本返香港，關於父親喪禮安排，她昨表示：「啱啱返香港，詳情都要聽番媽咪講，但舉殯日期已經定咗喺今個月30號，會喺香港殯儀館做告別禮，31號就出殯，因為爹哋本身冇宗教信仰，所以都冇乜特別儀式。」杜如風透露，到時會有父親生前好友輪流講父親生平點滴，她說：「媽咪話我功力未夠深厚，上到去都會係咁喊，一隻字都講唔到，所以嗰日我唔會講嘢喇！」杜如風續說：「好慶幸我撐得住成個拍攝，初初都有啲驚，但拍出嚟效果都好好，叫做履行咗爸爸其中一個遺願。」採訪：小米