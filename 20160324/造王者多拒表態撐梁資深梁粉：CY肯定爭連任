【本報訊】2012年3月25日，梁振英「逆轉勝」，以後來居上姿態，壓過唐英年及另一候選人何俊仁，登上特首寶座。回歸後，首兩任特首都能成功連任。雖然特首跑馬仔未展開，資深「梁粉」劉炳章已放風，除非中央出手制止，梁振英幾乎肯定會角逐連任。梁班子過去4年表現，社會滿意程度從其民望已可略知一二，本報近日訪問多位4年前有份「造王」、提名梁振英入閘的選委，多人拒表態挺梁，更有選委表明鼓勵其他有心人加入競爭。記者：鄭啟源　呂浩然特首跑馬仔賽季即將開鑼，曾為梁振英競選辦要員的資深「梁粉」劉炳章，在傳媒茶敍中漏口風：「除非阿爺阻止，以佢認識嘅梁振英，肯定會競逐連任。」劉炳章直指，已預料社會將開始向梁振英追債，盤點其政綱如何走數，認為梁客觀上在房屋、扶貧等方面交出功課，有成績再戰特首寶座。不過他承認，梁民望低迷，以及與中共關係密切的「原罪」，將成為梁爭取連任的弱點。
除非阿爺阻止
過去4年香港社會諸事不順，社會撕裂走向兩極，輿論將矛頭指向梁振英的強硬管治手法。劉炳章與梁振英識於微時，他在茶敍中不時為好友辯護，指梁政府的多項民生政策，在當初公佈競選政綱時是獲得社會支持，但梁當選後卻出現議會拉布等無法預期情況，「好多時候政治考慮多過現實考量，唔係一個人可以孭晒喎，我就覺得佢交足功課」。梁振英初上任，表明任內房策是重中之重，但現在樓價高企，上車依舊艱難，公屋輪候冊越排越長。劉炳章辯稱，長策會確立48萬建屋目標，現時已找到足夠興建46萬戶房屋的地皮，公私營房屋建屋比例改6比4亦已配合需求，「就算做唔到十足十，房屋方面已做足九成」。但劉承認，梁振英如何落力，民望上也得不到好分數，低位徘徊的民望或會是他競逐連任的包袱，「觀感係好主觀，但客觀睇，佢（梁）真係做咗好多嘢」。他又指，與中共關係密切也是梁爭取連任的弱點，「好多人唔鍾意共產黨，就會將不滿投射喺佢身上，太後生與中央拉上關係，呢一樣係佢嘅原罪」。梁振英要競逐連任，也必須為現時嚴重撕裂的社會拆彈，劉炳章說：「香港好多矛盾，可能到香港真係衰咗之後大家先會珍惜。大家要諗，係咪換咗CY就可以解決問題？你唔鍾意CY就冇辦法，客觀評價佢有心有力，真係唔會比人差。」他更強調，梁是敢於向地產商「SAY NO」嘅特首。劉炳章又表示，以他對梁振英的多年了解，「除非阿爺阻止」，否則梁振英一定會角逐連任。但是兩會期間京官一律封口，不少政界中人未能探到中央口風，劉炳章相信9月立法會選舉結果，將成為左右來年特首選舉的轉捩點，「如果建制派大敗，到時要搵人承擔責任，好大可能由CY承擔啦」。