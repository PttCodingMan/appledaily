即將同郭可盈細佬郭可頌（Ken）結婚嘅準新娘熊黛林，話晒𠵱家已經成功融入郭家，所以佢久唔久會喺微博放閃，噚日佢又喺微博貼咗兩張做健身嘅相，不過相中人唔係佢本人，而係未婚夫阿Ken，睇佢一身有線條嘅肌肉，似乎都經過一段日子嘅操練，熊黛林亦都唔吝嗇，仲留言讚：「好Man！」結果有唔少網友留言話佢哋好恩愛！撰文：馮仁昭