梁振英4年前深受漁農界歡迎，提名時60票選委票，他囊括57票。界別選委新界養雞同業會副監事長李良驥解釋，前任特首曾蔭權主政年代，香港社會欠缺朝氣。特首選舉時，無論提名或投票階段都毋須掙扎，「唐生係曾班子成員，可以估到佢做特首，香港會繼續係點」。相反，一度為提名票告急的梁振英出身基層，對漁農界而言相對有共鳴，出身基層的人，更能體會低知識水平勞動人口的苦處。
「佢唔識玩政治」

李說當時香港產業政策一池死水，梁有改變的形象，是當時較好選擇，「我冇後悔過揀佢，亦唔覺得梁振英有做錯」。惟梁上任後，香港社會撕裂，李認為與梁政治智慧不足有關，「佢唔係一個識玩政治嘅人，搞到做咗特首有好多人反對佢。其實我覺得佢做嘢OK，扶貧有成績。但係從政就係要夠圓滑，有政治智慧先會做得好」。「梁特首個人有原則，但唔圓滑，有好多掣肘，搞到好難做落去」。他指，雖然目前未有競選人選難以評價，但自己並非百分百保梁，或將選票給予更理想人選，「如果有更理想競爭者，我未必會再揀佢（梁）」。