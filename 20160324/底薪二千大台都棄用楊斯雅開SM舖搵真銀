無綫近年不停流失花旦小生，無綫J2節目《安樂蝸》主持楊斯雅（Cindy）今年1月向公司提出解約獲接納，馬上回復自由。Cindy前年開始大搞性商店生意，兩年內開了四間，生意越做越好，她索性全身投入賺大錢，放棄做藝人每月僅二千多元的底薪。旺角信和店日前開幕，Cindy前日親自在店中打躉招客。
賠錢求解約
去年Cindy力谷性商店生意，不過公司對她接洽做內地成人玩具代言人有微言，令她決定離開。過去半年Cindy被雪藏，大坐冷板凳，她表示收入由爆騷月薪萬多元跌回僅二千餘底薪，在大台工作快四年，令Cindy感觸良多，她前日接受訪問時大吐苦水：「在幕前做足三年，冇人叫得出我個名，但宣傳性商店做《蘋果動新聞》訪問出街，台前同幕後終於叫得出我個名，知我開店，多咗份尊重。」Cindy今年1月離開，因為不夠騷要向公司賠錢：「唔怕啦，豪畀佢。」
離開獲祝福
Cindy指大台生存有潛規則，並非親生仔女，拍劇沒優先獲重用，她慨嘆：「公司唔簽做你經理人，就知佢冇睇好過你，劇集角色一早留晒畀親生仔女同出名藝人，剩番落嚟嘅就係監製用開嘅班底。」Cindy決定離開，同事卻紛紛恭喜她有好路數，她自揭做大台藝人辛酸史，希望勸喻少男少女入行要三思：「除非屋企有資源支持，否則一定要諗清楚，要養家千祈咪入行。」Cindy新店撞正有平租，每月萬五元，面積有60呎，空間夠大可放更多種類情趣玩具供客人選購，她說：「新舖用盈利嚟開，大約20萬。」Cindy前日還介紹SM玩具及cosplay制服，她更抵死變身護士更揮動粉紅皮鞭並笑言：「鞭鞭有力。」問Cindy可介意被標籤做「性女」icon，她說：「冇所謂，我唔係行性感，行健康路線。」採訪：劉敏攝影：陳俊強