台灣女星吳佩慈自2011年與百億身家富商紀曉波拍拖，兩人雖然一直未註冊，但已先後為對方誕下大女Hillary和細仔Hans，湊了一個「好」字，上月更為囝囝Hans豪搞百日宴派對，看到佩慈已火速回復纖瘦身形。早前有報道指紀曉波因欠債而被貼街招唱衰，不過佩慈就繼續過著闊太生活，日前於Instagram出po，大玩selfie，戴上Chanel珍珠太陽眼鏡，身穿Gucci 2016 resort系列-充滿未來感的銀色皮褸，更留言：「嗯...我要出發去銀河系戰鬥了！」呢個款Baby早前穿過，售價$27,000。其實佩慈一向愛時裝，間中會上載每日一look，早前晒過Loewe的啡色elephant bag，今次就再show off粉紅色版本，生活依然富貴。更多時尚新聞，即上： http://add.appledaily.com  