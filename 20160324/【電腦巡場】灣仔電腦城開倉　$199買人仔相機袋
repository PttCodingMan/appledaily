復活節臨近，都知好多人會去旅行，剛剛發現一個相機袋與電腦袋的開倉；雖然肥通是深水埗「黃金人」，不過為咗執平嘢，今趟都走咗去灣仔電腦城一轉。最吸引的減價貨品，首選是人仔相機袋－－Crumpler！袋身設計簡單、防水又多色，感覺幾Trendy，平時想買最平都要六百至過千蚊一個，現在$199-$299就買到！正是換季在即，我覺得跟廠方想清舊貨不無原因；不過須知呢類人仔相機袋，袋身大多使用Cordura杜邦面料打造，好處是有輕巧、速干、柔軟、耐磨等功能，長時間使用亦不易變色，加上袋內又唔會太多間隔，有相機袋及便服袋的兩種用途，雖則是清舊貨貨色，感覺亦可以一用。如果你是Notebook或iPad用家，同場還有一款Hex牌子，走優閒路線的電腦袋做特價，由大大個的旅行袋、極Old School的背囊，以至大大個Tote Bag都一應俱全，而且全部可放入13-17吋Notebook及iPad不等，價錢亦由$600-$800減至均一價$199一個，全部都做了防水處理，而且設計簡單，亦可當一般行街袋使用。店舖：Case Collection日期：3月23日至3月31日 時間：早上11:30至晚上08:30地點：灣仔軒尼詩道130號灣仔電腦城2樓216-217舖記者、攝影：朱崇德