今年甚麼概念最吃香？虛擬實境（VR）肯定榜上有名。根據專業人士評估，VR產業總值5年後將激增9倍至5,460億銀，難怪facebook、Google、三星等科網巨頭，爭先恐後推出新產品。舜宇光學（2382）一句有份搞VR產品，股價破頂再破頂，問你服未！細細聲話你知，市面上還有一隻VR概念股，仲要係創業板──圓美光電（8311）是也！早於去年初，大股東兼主席鄭偉德，將主打VR遊戲頭盔及車用抬頭型顯示器設備嘅圓尚注入公司，作價3.23億銀，當中九成以印股票方式支付，每股作價1.79元，收股票唔收現金，證明鄭生對VR概念信心十足。最新業績顯示，相關業務收入按年大升2.5倍，今年VR概念進入爆發期，幾可肯定成為升呢上主板嘅催化劑。最新價0.93元，比起注資價平足五成，被低估程度非常嚴重。仲有賣點︰CCASS首十間券商持股比例，大部份時間八成以上，貨疏價必揚，圓美光電剛起步，目標價難估計！唐牛 https://www.facebook.com/tongcow88 本欄逢周二、四刊出