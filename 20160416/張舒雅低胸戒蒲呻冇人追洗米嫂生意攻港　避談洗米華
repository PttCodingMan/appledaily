太陽娛樂文化老闆周焯華（洗米華）去年底與女友Mandy Lieu「世紀一拖」確認身份後，令正印陳慧玲（Heidi）心灰意冷，決意搞離婚，自己獨力照顧兩名女兒。洗米嫂近月積極活躍，重返社交界，除自強經營飲食及茶餐廳生意外，昨日以副主席身份出席仁愛堂就職典禮。
張舒雅拒返幕前
身穿黑色套裝襯長boots的洗米嫂透露，她所經營的果汁生意將會搬到香港擴展業務：「𠵱家茶餐廳生意好好，得閒請多多支持。嚟緊都有啲新嘅計劃，都係關於飲食。」問到與洗米華搞離婚手續進度時，Heidi即不願多談：「呢啲唔回應嘞！今日係好日子。」另外，同場還有曾被封為「最Hea港姐冠軍」的張舒雅，她以一身低胸deep V性感黑裙現身，原來她是支持母親做總理。張舒雅透露現正幫手打理家族生意，問到她會否再考慮做幕前工作，她即一口拒絕表示：「唔會啦，隔咗咁多年，我不嬲都興趣唔大。」問到張舒雅的感情生活時，她聲稱單身沒有人追，更修心養性戒夜蒲：「平時好少出街，喺屋企多，自己好男仔頭。𠵱家冇蒲，年紀大，媽咪仲成日問，試過叫我相睇，但係唔成功，因為好尷尬。」她自言不急於拍拖：「要搵個對我好過我屋企人對我都幾難，如果啱嘅唔使好有錢都得，最緊要係鍾意。」採訪：羅慧敏攝影：沈健程