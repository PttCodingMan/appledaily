徐淑敏（Suki）近日與胞姊和大姑奶到了日本賞櫻，三個女人一個墟，全程喪食喪玩兼喪買，她們日前更到了京都扮藝伎，Suki昨日在電話中說：「連埋換和服，我花咗一個鐘化妝同整頭，束到好實，唞唔到氣，我哋呢個造型行街，好多途人叫住我哋影相，變咗人肉佈景板。」Suki表示白臉妝太厚，落妝都要用上一小時，她謂囡囡非常有興趣，打算下次帶埋她們一齊再玩。