唔少球星都有個人名義慈善基金，協助世界上嘅貧苦大眾，但當中都有麻煩嘢發生，好似美斯就曾被爆借個人慈善基金搞義賽逃稅；而前車路士前鋒杜奧巴（圖），亦都有基金幫非洲兒童，早前就傳出上年有超過100萬鎊（約1,100萬港元）善款不翼而飛，只有14萬鎊去到災民度。杜奧巴接受英國《太陽報》訪問時就強烈否認，話自己都有幫手向各大企業籌到290萬鎊，而且一直有為受助人士提供醫療、睡床等福利，賬目絕對係乾淨同清楚。