韓國型男蘇志燮昨午抵港，將出席今日於沙田新城市廣場舉行的首飾品牌J.ESTINA店舖開幕儀式，吸引半百粉絲接機。蘇志燮戴着黑超，身穿T恤牛仔褲簡約打扮，甫出閘就相當識做，企定定任影，粉絲帶齊橫額、燈牌等接機，又準備了花及小禮物打算送給蘇志燮。粉絲見到偶像即瘋狂尖叫，引來不少旅客及空姐圍觀。
大會負責人安排了約12個保安維持秩序，但人實在太多，令短短3分鐘的路程花了10分鐘。蘇志燮亦相當親民，於步行到停車場的沿途不停向粉絲揮手及收下小禮物，更特地慢慢行讓粉絲影到夠。不過現場因人多而引起少許混亂，有粉絲差點跌倒，更有粉絲趁機抽水，事後興奮大叫：「我摸到佢！」。採訪、攝影：徐錦池、吳耀輝