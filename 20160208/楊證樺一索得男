在劇集《巾幗梟雄之義海豪情》飾演宮崎隊長的楊證樺（Man），去年8月與無綫女藝員沈可欣（Janice）拉埋天窗，昨日他在微博貼相報喜，指Janice前日下午順利誕下一名男嬰。榮升爹哋的Man感到很開心，他說：「本來囝囝嘅預產期係25號，我有陪入產房，仲親手剪臍帶。」問他會否送禮物獎勵太太？他笑說：「將自己送晒畀佢已經係一個獎勵，太太會休息吓，調理好身體先再拍劇，我會加三倍努力搵錢。」新手媽咪沈可欣亦說：「痛咗10幾個鐘，第一眼見到BB都好開心，不過個人都仲係迷迷糊糊。」BB提早出世趕得切𢭃利是，沈可欣笑說：「我都估唔到，不過最緊要佢身體健康。」採訪：嵐山