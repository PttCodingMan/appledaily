何傲兒與袁嘉敏日前接受有線訪問，去年傲兒的緋聞多多，與林建名「爺孫戀」更成為熱門話題，傲兒坦言為此而感到壓力，她說：「其實老闆冇特別錫我，佢個個都錫，我唔知點先可以阻止到啲報道，不過我好佩服老闆，佢係一個好玩得嘅老人家，值得我尊重。」傲兒還說：「其實我自己唔係拍過好多次拖，一齊過都係一個過程，即使係對我唔好嘅人，我覺得都一定有得着。我希望另一半為人真誠同對我專一。」在過去一年被是非纏身的袁嘉敏，她直言希望猴年減少負面新聞：「我喺大掃除嗰陣都忍唔住喊，諗番上一年好感觸，仲需要專業人士輔導，所以希望今年唔好有咁多是非。」撰文：張悅