雷神莫雷拉上周三墮馬後，剛戰需要養傷缺陣，不過他已入紙排位參加初三賽事，並將騎足10場。今期騎師王雷神捧唔捧得過？真係好難講，最怕佢未真正及時痊癒，跑跑吓退出，所以不如捧天下第一高手莫雅好過。一來莫雅騎功唔差得過雷神，二來佢已連續做了兩次騎師王，手風甚順，三來今期莫雅9匹座騎整體實力唔錯，所以隨時第三度封王。睇番莫雅各駒中，「迫擊炮」、「滿堂紅」、「幸運名駒」、「總統至上」及「閃電王」都係上仗非冠即位之馬，近態同實力都有保證。其中第十一場三班1800米草地之「閃電王」上仗演出進步，力拼下只輸半身位給「東方快車」而得亞軍，「東方快車」其後再贏，將進軍香港經典盃一級賽，而「閃電王」亦已報名打吡，急需爭分力求入選，今仗由霍勵賢改配莫雅，騎功高一截，唔難打開在港勝門，為莫雅喺騎師王增添分數。莫雅初三座騎場次 馬匹(上仗名次)一場 盈喜悅(7)三場 綽綽有餘(8)四場 迫擊炮(2)五場 華麗傳奇(7)六場 滿堂紅(1)七場 幸運名駒(3)八場 一寶(5)九場 傲飛星(7)十場 總統至上(3)十一場 閃電王(2)