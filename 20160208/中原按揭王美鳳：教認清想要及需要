中原按揭董事總經理王美鳳一向理財有方，其約5歲的女兒亦受其薰陶，雖然目前依然「冇錢揸手」，卻逐漸掌握理財之道。王美鳳指出，「小朋友定力不足，不能夠太早畀真錢佢，故此我每日都會話佢聽佢有10蚊，咁佢就用本簿仔記錄低自己儲落幾多錢，佢想買嘢時，佢就要同我商量是否值得買……上述方法其實是想小朋友分清楚「想要」和「需要」的分別，王美鳳舉例，有次女兒想買一包標價20元的餅乾，基於「戶口餘額」有限，「若然買了餅乾，就要放棄佢心愛嘅手工紙」，最終女兒認清「比較需要手工紙」，以及學識分配金錢，如何作取捨。王美鳳認為要由淺入深，向其教育理財概念，她又會帶女兒到不同的超級市場，讓女兒比較同一貨品價格的差別，「要畀佢知道格價嘅好處」。