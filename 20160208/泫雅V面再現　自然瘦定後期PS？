行開性感路線嘅韓國女團4MINUTE成員泫雅，早前接受節目訪問時面腫腫，被網民猜疑整完容未消腫。就算上星期為新專輯《ACT.7》舉行Showcase時，面腫情況仍然未有改善。不過喺大前日，網上公佈咗幾張泫雅為品牌Clride.n拍攝嘅廣告照，雖然泫雅嘅S型身材好吸引目光，但相中泫雅完全冇面腫，重現V下巴，唔知後期製作執咗幾耐呢？