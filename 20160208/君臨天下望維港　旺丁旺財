綜合各大風水師意見，今年最旺地區在西南，模特兒Kate一於直踩西九，搵間猴年風水樓。參觀兩個樓盤，包括尖沙嘴九龍站君臨天下及Grand Austin，同是西九區，猴年運程卻不同。首先參觀尖沙嘴九龍站君臨天下3座中層C室，實用1,062方呎，單位座向西南望維港（圖），風水師傅柏天心指：「流年來講，八白財星飛臨西南，對當區居民而言是旺丁旺財。如何將財引入屋？可以擺個引水歸堂風水局，在露台或窗台邊放流水翻騰擺設，水向屋流。如欲添丁，可於西南位放置紅色飾物。」及後睇同區Grand Austin 3A座高層C室，實用581方呎，單位座向東北，外望行車路，柏天心回應，流年凶星到東北，單位座向東北會受影響，如果以往催財飾物，如貔貅或吸水象向東北，建議轉向西南，以往吸錯凶氣。至於針對凶星，除了金屬物，還可以金屬碟背向東北，彈走煞星。