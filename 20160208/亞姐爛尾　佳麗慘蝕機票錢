【本報訊】末屆亞姐《第27屆ATV2015亞洲小姐競選》原定今個月尾會舉行總決賽，但王征入稟將亞視清盤之後，一切製作都已暫停。就連原本有份擔任司儀的蔡國威，也啟動《僱傭條例》第10A條中止與亞視合約，意味這個有超過30年歷史的選美活動最終爛尾收場。
須自費到比賽場地
據悉，有內地賽區佳麗早前墊支了機票錢也未找數，內部消息透露，亞視當時要求參加者自費到不同賽區參加預賽，要事後才能報銷相關費用，由於有不少佳麗來自不同省分，亞視當時要求佳麗先墊支機票錢，結果至今有部份佳麗仍未能取回款項。亞視人事部已全體離職，佳麗取回款項的機會渺茫。本報記者曾致電亞視發言人黃守東查詢，他只回覆：「要了解情況。」未有否認相關傳聞。曾流出裸照的候選亞姐任斐琳，去年12月由廣州到深圳參加「中國內地賽區總決賽」，可惜未能晉身最後20名。任斐琳昨日接受本報電話訪問時，透露每位佳麗去比賽場地前都要先自付車費，她說：「每次都係自費，去到嗰邊就即時報銷，不過我就清晒，其他佳麗就唔清楚。」問到可有其他費用要支付？她說：「比賽期間全部都係佢哋（亞視）安排，衣食住行都包埋，佢哋好似封閉式管理，唔會有自費項目。」■記者戴彩煥