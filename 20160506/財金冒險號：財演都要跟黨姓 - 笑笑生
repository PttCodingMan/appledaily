《華爾街日報》報道，有公開唱淡中國經濟、政策的大陸經濟學家、分析員，收到政府或任職機構警告，不要與官方樂觀言論唱反調。美國佬真壞，於中國經濟乍暖還寒、內銀債轉股即將推行、A股候選入摩之際，指使財經大報作此報道，肯定別有用心，配合索羅斯惡意唱空中國，不想中國強大。但大陸若真的要財演統一口徑，又實在愚不可及。習近平上個月話，「對來自知識分子的意見和批評，對的就要積極採納，不正確也要包容」，又話對網上建設性意見要吸納。話口未完，大陸地產商任志強就被中共處分「留黨察看一年」，罪名係多次在微博等發表違背黨路線的錯誤言論。財演都算係半個知識分子，未見「採納、包容意見」，先來警告。既然統一口徑已蔓延至大陸財演界，遲早有人因「惡意唱空」被處分。當然，羅織的罪名可以千變萬化，例如最近中國證券業協會對6名證券分析師採取了自律懲戒措施，因為其證券研究報告用語不客觀、不審慎、過度娛樂化、低俗化等。根據大陸邏輯，任何違背黨的路線之言論，當然係「不客觀、不審慎」。「黨給我智慧給我膽」，給我立場無得揀。本來任何政策，股市熔斷又好，債轉股又好，有人贊同，有人反對，自然不過。當政府強制只可唱好，確係再聽唔到反對言論，最弊係連真心唱好嘅，都唔會再有人信，只被當做官方傳聲器。笑笑生mailto:sneeringman@gmail.com本欄逢周五刊出