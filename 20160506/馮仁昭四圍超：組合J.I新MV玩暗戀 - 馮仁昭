二人女子組合J.I噚日喺RoadShow宣傳第二首新歌《卡布奇諾的泡泡》，MV借用咗經典檸檬茶廣告作橋段，講佢哋追蹤暗戀男生，點知每次期待佢擰轉背時都係出現一個肥仔，嚟自台灣嘅成員黎芙君話讀書時曾暗戀學長，但太細膽唔敢表白，而嚟自香港嘅張艾琦就靠情信同暗戀嘅人傳情，問到感情狀況？佢哋話：「單身好耐，過去幾年過時過節都係兩個人一齊過。」撰文：馮仁昭