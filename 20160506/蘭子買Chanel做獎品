陳淑蘭（蘭子）在ViuTV主持《晚吹—總有一隻喺左近》，有一集訪問周永恒，鬧對方「賤格」，又對住空櫈握手，因手法出位人氣急升，相信蘭子都非常高興，要找機會獎勵自己。
前日大約下午5點幾，記者發現蘭子在銅鑼灣利園出現，當時她右手挽着手袋，左手蹺着一大袋Chanel，然後去到收銀處簽單，真是滿載而歸。在門口等車期間，蘭子細心地驗查收據後才放入手袋，她之後不停玩電話，還表情多多，等了約五分鐘左右，司機開了一架Jaguar房車接載蘭子離開。採訪、攝影：梁繼光