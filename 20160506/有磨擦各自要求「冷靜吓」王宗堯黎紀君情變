王宗堯去年10月在Instagram洩蜜，被踢爆跟模特兒黎紀君（Christy）把臂同遊日本，之後發展一日千里，想不到拍拖8個月之後，王宗堯在本月1日於Ig留下疑似分手留言：「不想成為對方的負擔……對不起……愛，相信……還沒死」傳二人情變，惟遭男主角否認。
指男友情緒化
前晚Christy在圓方出席電影《小花的味噌湯》愛心特別場時，被追問到與王宗堯發生何事，她說：「佢應該係唔得閒，呢排我哋好少見，我忙我嘅嘢，佢忙導演，大家冇時間相處，交畀男方交代，我要時間處理，畀少少空間我哋。」Christy指二人處於冷靜期：「大家壓力好大，生活上價值觀唔同咗。」Christy未有否認跟王宗堯曾鬧交，被問到是否分手？她說：「呢段時間大家好忙，想畀私人空間大家，佢好care我，當然如果佢喺我身邊嘅時候，都一路會keep住check住我，但係冇管住我，我哋之間冇第三者。」提到王宗堯在Ig傷心留言，Christy說：「佢比較情緒化，我唔想特別同佢講啲乜嘢，我都係今朝考完試，佢透過第三者知道。」但Christy持正面態度，二人仍有轉機。
「我開戲佢考試」
本報致電王宗堯求證鬧分手一事，他說：「大家都忙，我又開戲，佢又考試，壓力爆煲，又要做佢artist嘅工作，又好多活動要去，變相大家少時間見，大家見到有少少磨擦，希望呢段時間大家冷靜吓先，唔想大家有好大壓力、心情唔好嘅時間令到對方受傷害，希望搵番少少空間畀對方同自己。」採訪：卓寶花攝影：陳慧安