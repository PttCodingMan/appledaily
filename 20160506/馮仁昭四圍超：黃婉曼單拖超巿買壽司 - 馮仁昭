黃婉曼前晚靚太出更，接近7點左右，OL打扮嘅佢，單拖出現中環ifc嘅city'super，當時佢喺蛇餅人群中，耷低頭排隊等畀錢，起碼都排咗15分鐘。黃婉曼唔係入去買餸煮飯，佢當時手上攞住一盒現成雜錦壽司同埋一包parma ham，咁配搭嘅晚餐好簡單喎，佢話：「買完嘢就去接老公放工。」跟住佢買完嘢就匆匆離開咗超巿。撰文：馮仁昭