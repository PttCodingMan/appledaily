上月至今五次沙田日馬賽事，文家良四次有馬贏，可見馬房現正處於出擊期。今戰文廐雖然只出馬五匹，不過除了「永得米」外，其餘全部於上仗跑入前四名，包括一對新勝馬「紅海灣」及「駕喜」，相信有機會替馬房再建功。「駕喜」上仗重投文家良馬房後首次上陣即大勝對手而回，睇走勢根本有餘未盡，而且該役三至五名馬匹「帝國之星」、「勁豐裕」及「大將風速」再出均非勝即位，證明水準甚高，今仗雖然回升四班作賽，不過請來冠軍騎師莫雷拉執韁，要再下一城絕非難事。至於「紅海灣」上仗初次角逐田草1600米即贏馬而回，似乎已找到新出路，等番贏馬路程再上陣，改配騎慣騎熟之何澤堯上陣，勿因莫雷拉唔揀而輕視。