【本報訊】一名貓主近日在社交網站發放為受傷愛貓私下縫針相片，過程不但全無麻醉，而且用土炮工具，即一支針穿上魚絲為貓兒縫上至少10針，最後用指甲鉗剪斷魚絲。事件引來大批網民炮轟做法殘忍，有獸醫指是虐畜，促請警方嚴正執法。記者：彭碧珊　黃學潤該批「恐怖縫針」相片共9張，全由網名Kei Hong的貓主於上周四上載到個人fb，相片可清楚見到貓兒左邊後腿傷口長約5厘米，似被鋒利物件割傷，露出肌肉組織；其後貓主將貓兒放在大腿上，以縫衣針穿上魚絲為傷口縫合。貓主縫好貓兒傷口後，用指甲鉗剪斷魚絲，而枱上則放滿雜物及消毒藥水。有網民對貓主行為不滿，留言斥責：「你黐線㗎咩？自己連（縫）針！隻貓唔痛㗎咩！」
「咁樣虐待？我唔理？」
獸醫黎昌生看到相關照片後，直言事主非醫生，沒有資格為貓隻縫合傷口，其做法很糊塗，指出「即使醫生在手術室不用麻醉藥，亦屬虐畜行為，何況他不是醫生」。此外，他質疑對方稱沒有時間帶貓咪睇醫生，為何有時間在家私下替貓咪縫合傷口，並促請警方嚴正執法，懲處其虐畜行為。事件火速引來網民將貓主大起底，據知該男子姓康，英文名叫Tim，任職冷氣技工。《蘋果》記者曾致電阿Tim，他直接承認是貓主，並解釋早前貓兒跳高時不慎被S形勾扯爛後腿肉，曾帶牠看醫生，但後來見傷口爆線，自己工作繁忙沒時間再帶牠看醫生，故自行為牠縫合傷口。聽到有網民批評他虐畜，Tim聽罷激動得扯高聲線反問︰「咁樣虐待？我唔理？佢發炎，傷咗隻腳痛，咁樣仲虐待啊，係咪啊！養貓還養貓，唔好做咗個貓癡啊，明唔明啊？我都為隻貓好啊！」問到貓兒沒有接受麻醉，便被人用針縫合傷口，是否很殘忍時，他顯得不耐煩說︰「一針一針我都明白，都係痛㗎啦，（隻貓）咪嗌咗一聲。」面對網民的批評，Tim自覺沒有做錯，並在個人facebook回應稱︰「睇醫生一入去首先八嚿（800元），其他逐樣逐樣再收費，𠵱家冇事冇幹等拆線，又冇發炎咁都要去送錢畀醫生嗎？」
識睇睇留言
Ken Tsang：如果係愛隻貓就唔應該為咗少少錢而令佢受痛苦，根本冇資格養貓。Gato Six：令動物受不必要痛苦已經犯法啦！MC Lam：隻貓都好信任個主人，咁痛都繼續畀主人完成咁多針！Wong Leung Chau：好心做壞事，隻貓多得你唔少！資料來源：《蘋果》網頁