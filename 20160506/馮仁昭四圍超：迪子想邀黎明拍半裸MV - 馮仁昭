迪子噚日到商台宣傳新歌《舌尖有毒》，佢話新歌MV充滿血腥兼重口味。自從回復自由身之後，佢由歌曲創作、拍攝到宣傳都係自己一腳踢。問佢擔唔擔心MV太血腥大台唔播？佢話：「咁都冇法，如果唔播嘅話，大家喺YouTube睇。」佢又話計劃創作一首以性做主題嘅新歌，仲諗好個MV點拍：「一定唔可以着衫，所以物色緊男主角，最好係黎明啦。」撰文：馮仁昭