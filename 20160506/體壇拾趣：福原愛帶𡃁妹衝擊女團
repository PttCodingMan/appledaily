喺國際乒聯公佈咗五月最新一期世界排名之後，日本乒乓球總會亦再次確定參加今夏里約熱內盧奧運會嘅名單，仲將爭金希望寄託喺女團身上；佢哋特別睇好27歲嘅福原愛同15歲嘅伊藤美誠拍檔女雙，認為呢對新老組合可以喺里奧女團項目，從強大嘅中國隊身上搶得分數。唔講唔知，𠵱家同中華台北球手江宏傑蜜運中嘅福原愛，係今次日本隊裏面年紀最大嘅球員，仲係佢個人第四次參加奧運㖭！