暑假臨近，各國旅遊局都各出奇謀推特色團吸客；而單車旅遊持續流行，瑞士國家旅遊局今年暑假力谷單車深度遊，焦點包括全港首創世界五大單車賽之一的環瑞單車賽的觀賞單車團，團友不但破天荒由世界冠軍單車手Alex Zulle陪騎欣賞比賽，感受車手衝線的震撼；還騎車貫穿整個瑞士逾330公里，遊走湖泊花田，雪山古堡，以至騎上聯合國世界文化遺產的梯田式葡萄園酒莊品酒。　記者 蔡朗清 瑞士國家旅遊局香港及南中國首席代表廖佩琴表示，本港單車旅遊盛行，瑞士因單車配套完備成為騎車熱點，「九大單車徑貫穿全國，總長逾3,000公里，交通燈設計連單車公仔都有，好體貼。」她表示，暑假推出的「單車極尚10天之旅」港人能親臨現場欣賞環瑞大賽，又可以到UCI觀摩車手訓練情況，「睇過電影《破風》嘅車友，係現場睇震撼好多，啲單車速度快到似風，連我拍緊手機都震落地。」 負責設計該單車團路線前香港單車隊成員的Zero 1教練梁志賢（Kenji）指，瑞士既有難度較高阿卑斯山脈等山路，又有景色怡人的湖泊花田、牛羊森林單車徑，適合港人單車旅遊；今次單車團路線由蘇黎世起點至終站日內瓦橫貫整個瑞士，逾330公里，8天騎程平均日騎50公里，途經美倫小鎮，連人帶車乘船跨越蘇黎世湖，遊走琉森的水塔花橋、世界文化遺產瑞士首都伯恩舊城，途經茵特拉肯遙望少女峰。 Kenji說，單車團沿日內瓦湖騎乘，以單騎走訪不同景點，全長200公里，「港人鍾意飲葡萄酒，團友騎車及搭小火車穿插世界文化遺產的蒙特勒拉沃梯田式葡萄園酒莊及品酒，深入千年詩隆古堡，參觀洛桑奧林匹克博物館及UCI參觀場地單車館、BMX賽道等。」 單車團除由Kenji領騎外，最大亮點破天荒找來世界單車錦標公路賽個人計時賽冠軍、連續兩屆環西班牙單車賽冠軍Alex Zulle，陪同團友騎乘至環瑞單車賽第6段賽事的韋森（Weesen），夾道觀賞世界級車手衝終點。Kenji說，團友在瓦倫湖組裝單車後，騎乘25公里至韋森看比賽，「最後一段全長4公里連綿山路，好似大帽山咁斜，係首個香港團睇環瑞衝線，感受扣人心弦場面。賽後變成嘉年華會，可以搵選手影相。」 專營歐洲團的至活旅遊總經理陳強才表示，07年起已推出運動旅遊，騎車之餘，亦希望團友感受當地風土人情，安排參與瑞士傳統民歌舞晚宴，試吹阿爾卑斯長號，品嚐芝士火鍋等，由於反應熱烈，加推一團9月出發，「依家計劃緊環法單車團、環西班牙單車團等，畀車友不一樣感受。」