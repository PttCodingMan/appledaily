何超瓊契女曾昭怡妹妹、即商人曾文豪二女曾昭亮(Alison)，佢同老公倪嘉廉生咗混血B仔，已經3個月大，Alison就不時post IG擺佢BB嘅得意相同朋友開心share。Alison全職湊B，仲堅持埋身餵母乳，昨日佢就擺咗餵緊囝囝嘅相，相中佢selfie緊自己餵緊BB食奶嘅相，盡顯性感辣母，兼大晒母子溫馨，佢仲留言I love breastfeeding同hashtag咗#normalizebreastfeeding，身體力行撐餵母乳，好呼應呢排唔少媽咪喺公眾場所母乳快閃行動，希望多啲媽咪都會考慮餵母乳。