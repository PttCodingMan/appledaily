潮媽鄭希怡（Yumiko）日前接受藥品品牌的母親節專題訪問，談到其得意爆燈的囡囡梁子柔（梁浸浸），Yumiko坦言至今感覺有點不真實，她說：「以前習慣咗俾屋企人同公司照顧，𠵱家要照顧囡囡，真係有啲手騰腳震，我仲會反問自己係咪湊得掂。」她還說：「我成日都會上網搵資料，𠵱家我先明白媽咪嘅傳統智慧真係好寶貴，我都會諗番嗰陣媽咪點樣照顧我，再用番同樣嘅方法照顧梁浸浸。」Yumiko還搞笑地說：「其實我都喺囡囡身上學咗唔少嘢，好似佢啱啱學嘢，我成日喺佢耳邊講『媽媽、媽媽…』，希望佢第一句係叫媽媽先，點知到咗嗰日佢竟然先叫『爸爸』，佢教曉咗我一件事，就係努力唔一定有收穫！」撰文：唐琛悠