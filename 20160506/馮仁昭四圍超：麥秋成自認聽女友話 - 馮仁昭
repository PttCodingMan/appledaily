蔡思貝男友麥秋成噚日喺銅鑼灣出席品牌活動，喺街頭同二十幾個舞蹈員跳舞，佢話平時都鍾意同女友研究着衫心得：「佢會畀意見，成日都challenge我，因為我着衫唔叻，都會聽佢意見，但唔會嗌交，我好聽話。」講到成日俾人影到同居關係，佢就唔否認咁話：「唔話畀你聽。」問到會唔會有計劃拉埋天窗？佢話：「太遠，自己未諗，工作為主。」撰文：馮仁昭