在電影圈以扮演殭屍聞名、已故藝人午馬前女友王玉環，成功由藝人轉型從事保險。王玉環所屬的保險公司，為慶祝她成為119年來公司首位女性高級區域總監，昨日特別在中環麗思卡爾登酒店，舉行名為「女王的加冕」晚宴，老公秦毅到場支持外，還有一班王玉環的圈中好友，包括羅霖、劉培基、周家蔚、寇鴻萍及囡囡等撐場支持。
戥好友開心
羅霖接受訪問時表示很替好朋友高興，她說：「知佢咁成功好開心，兩年前佢搵過我加入團隊，不過屋企老人家阻止，話驚俾人講閒話，要陪人出街食飯至簽到單，所以冇合作到。」她透露目前共有3份人壽保險，受益人是兒子。早前羅霖曾表示不排除閃婚，她說：「係講過有機會，可以有第二春都幾好，可以有膊頭挨吓，有人倚靠吓。」
周家蔚進修
主人家王玉環談到成功心得就是不斷突破自己，她自言本身是韓國華僑在台灣求學，入行時沒有太多人脈，很大部份是靠自己拼搏出來。之前她曾出過一本有關如何工作的書，稍後希望可以再出一本書教人如何管理。另外，周家蔚是陪奶奶到場，她指奶奶跟王玉環當年合作拍過不少電影，她說：「佢哋好好姊妹，奶奶返香港都係住王玉環屋企。佢都有叫過我入行做保險，不過嗰時忙生仔同做生意所以推咗。」稍後家蔚會修讀保險課程，了解家庭要買那類保險，她說：「洪天明一份保險都冇買，佢嘅工作咁危險。」採訪：張俊銘攝影：陳志嵐