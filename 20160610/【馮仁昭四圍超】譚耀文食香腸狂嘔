譚耀文喺中泰合拍驚慄電影《妖醫》入面扮演人肉碎屍兇手，將女友孟瑤殺死後碎屍，做成人肉香腸放入冰格，每逢紀念日就會食一嚿人肉香腸，阿譚話：「諗起都想嘔，嗰時泰國天氣又焗又熱，道具香腸真係食得㗎，不過整咗好耐又一直放雪櫃，香腸嘅肥豬肉都變晒豬油膏，瘦肉部份就好乾，但我要扮食到津津有味，加上NG咗幾次，最後頂唔順嘔。」撰文：馮仁昭