馬國明被喻為城中筍盤，最近他與王晶愛將之一的文凱玲（Connie）拍大台新劇時，傳女方主動出擊，經常等馬國明一齊收工，Connie還喜歡在微博貼拍劇相，每次大合照都站在馬國明身邊。而Connie更一改脫星形象，打扮密實又不化妝，刻意扮清純討好馬國明。據聞馬國明都好受落，即使拍戲拍足12小時，但Connie想食飯後有下場，馬國明都奉陪到底。馬國明昨日說：「呢啲花邊新聞一笑置之，我唔回應喇！」被指是兩人的共同朋友的何浩文（Dominic）昨日在電話中說：「我唔知喎，我唔會幫Connie，馬國明BB我㗎嘛，唔好同我爭。」他笑言要將馬國明「私有化」。採訪﹕何慧斯