劉鑾雄（大劉）和女友甘比及家人，昨日端午節到飯堂福臨門聚餐，劉鑾鴻（細劉）首先抵達，之後甘比家姐陳詩韻拖兩個兒子到場，大劉和甘比則於12時40分左右抵達，其保鑣早已嚴陣以待，撐好傘迎接二人。大劉昨手持枴杖，落車時慢步行，甘比母親則與一對孫仔孫女Joseph Junior、劉秀樺坐另一部7人車差不多時間到，甘比落車後即拖實仔女。一行人用膳至2時多離開，由於當時正下雨，甘比則扶實大劉以免他滑倒，然後一家人再分別坐不同車離開。此外，孫大倫一家人，包括長子孫道弦及幼子孫道熙也在福臨門午飯，還有孫女，一家樂也融融。採訪、攝影：卓寶花