前日自行化身Lancôme代言人嘅正義聯盟召集人李偲嫣，繼前日facebook留言力撐Lancôme後，噚日再加大加度「代言」，上載多幅手拿Lancôme產品嘅大頭照，其中一張仲有多達十支Lancôme產品堆喺自己面前。
偲嫣話過去20多年來，Lancôme一直係佢「致（至）愛」，功效同品質極好，為不同年齡女性配備好不同優質產品，迎合各種皮膚需要，令呢個品牌「享譽盛名」喎。有網民留言指Lancôme得到偲嫣推介，真係三生有幸，相信好多中國同齡女性，都因為佢真情推介而使用，希望用家都能擁有偲嫣咁獨特嘅氣質喎。