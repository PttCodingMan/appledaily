日本女星上戶彩與組合EXILE前隊長HIRO結婚3年多，首個B女更於上年出世，但HIRO被發現經常於寓所附近的單位出入，兩人變相「分居」。據指，比上戶彩年長17年的HIRO因工作太忙，與太太作息時間完全不同，兩人甚少時間傾偈溝通，似乎HIRO亦知道自己工作不定時影響家人，已搬到距離屋企50米左右的一個單位居住，上戶彩亦有出入該單位。上戶彩更曾向友人抱怨，要獨力湊B壓力很大。