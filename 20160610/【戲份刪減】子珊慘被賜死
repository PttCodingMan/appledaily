無綫為力捧蔡思貝上位，搞到李施嬅在無綫劇《純熟意外》由女一變大茄，過往不少藝人都曾因不同原因被犧牲。
徐子珊
徐子珊在劇集《洪武三十二》擔正女主角，還一人分飾兩角有極大發揮，但演技被彈差強人意，為免拖垮製作被安排在中段死去，戲份分給馬賽和陳倩揚。 
李彩華
胡杏兒拍《彩虹橋》時傳爭上位，向高層要求改劇本，結果同劇的李彩華慘變犧牲品，坦言：「戲份係比之前少，唔止我一個，其他人仲少。」
滕麗名
有指商天娥拍處境劇《結．分＠謊程式》不停要求加戲，令滕麗名於10集戲中被刪剩3場，事後問阿滕與娥姐是否話不投機？她暗寸說：「都冇傾過，連投唔投機都唔知。」
汪明荃
汪明荃拍《野蠻奶奶大戰戈師奶》時不滿無綫刪戲份，淪為胡杏兒的陪襯品，加上因公司內部人為錯失，把蝦碌及未曝光片段洗得一乾二淨，她大動肝火：「真係好離譜！」
伍詠薇
伍詠薇執三攤拍台慶劇《法外風雲》，本與陳法拉平起平坐，怎知撞正無綫為挽留法拉續約，令伍姑娘的戲份越減越少，事後她飛巴黎吃喝玩樂，連甩三次宣傳。