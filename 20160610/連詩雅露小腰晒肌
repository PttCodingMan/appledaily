連詩雅（Shiga）將於8月13日在九展舉行演唱會，昨日在銅鑼灣皇室堡宣傳，Shiga身穿露腰裝大晒腹肌。大會播出周柏豪、方大同、古巨基等共16位朋友的鼓勵片段，Shiga感動得由頭喊到尾說：「受寵若驚，冇諗過有咁多人支持我。」問最想請邊個做嘉賓？她說：「我細個發夢同黎明結婚，之前睇佢演唱會，喺後台膽粗粗問佢，佢冇直接答，只話到時睇吓夾唔夾到時間，畀咗個少女希望我。」
Shiga直言為保23吋纖腰，連端午節都不敢吃糭，並即場玩呼拉圈及教粉絲操肌，她說：「細個見媽咪30歲都得23吋腰，所以我10至12歲都有個紮腰怪癖，除沖涼時都紮住。」採訪：卓寶花攝影：陳俊強