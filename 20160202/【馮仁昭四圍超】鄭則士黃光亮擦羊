3年冇拍過無綫劇嘅鄭則士（Ken哥），最近就回巢孭飛拍新劇。噚日黃昏6點，趁住有空檔，約埋同劇嘅黃光亮去到坑口大牌檔打邊爐。佢哋一行四人叫咗個羊腩煲同一支生啤。不過Ken哥只係狂夾生菜，對面前嘅羊腩零興趣。查實Ken哥近年除咗戒食消夜，食嘢亦變得清淡，肚餓都只食梳打餅醫肚，所以拍劇近兩個月，Ken哥已經瘦咗差唔多10磅。撰文：馮仁昭