林盛斌（Bob）、「鴨王」何浩文（Dominic）、唐紫睿（Hazel）同文凱玲等，日前喺中環出席馬來西亞G.M.E老闆Rex嘅生日派對，Bob去到即同壽星仔Rex自隊吹喇叭，但有圖冇真相，原來Bob只係作狀扮飲，影完即放低支酒，全晚只係淺嚐，可以清醒離開，佢仲話農曆年準備咗5位數字派利是。Dominic就同壽星仔「合巹交杯」，傍實切蛋糕時，Dominic仲伸埋脷，為咗搶鏡去到好盡。撰文：馮仁昭