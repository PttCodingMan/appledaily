極小極大規則（minimax rule），就是在眾多選擇中，揀一個不會讓自己遭遇最大損失的機會。舉例說，電視遊戲節目中嘅獎金獎品環節，是但揀一樣，獎金係3,000蚊，獎品有兩個可能，一係iPhone一部，一係西瓜一個；揀中西瓜係最差嘅後果，根據minimax rule，參賽者應該揀獎金，從而避免遭遇最差後果嘅可能。用大洋集團（1991）試下透過minimax rule做投資決定。本欄多次推介呢隻殼股，今日不提背景資料，只講最新update。第一，明天（3日）為諒解備忘錄到期日，食粥食飯好快就知；第二，最新CCASS顯示，原本放在BNP嘅53.06%股權，靜俏俏射咗去海通，大股東倉位突然有異動，絕不尋常，唔通賣盤好事近？姑勿論如何，嚟緊只有兩個可能性，成事或不成事。成事嘅話，保守用10億元市值計，每股作價1.28元，潛在升幅12%；不成事，兩成跌幅少不了。牌面睇成事機會較大，但是大注轟又會有風險，唔買又驚蝕底，一句到尾︰小注怡情。唐牛 https://www.facebook.com/tongcow88 本欄逢周二、四刊出