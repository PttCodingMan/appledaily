關淑怡（Shirley）昨日身穿開胸deep V裙，在中環宣傳4月於紅館舉行的演唱會，入行26年的她說：「26年，有開心、有努力，好多嘢唔係靠運氣，唔只音樂，人生都行過好多路。」Shirley被問到會否性感上陣時笑說：「唔知道呀，舞台效果一定有。」至於會否特選囝囝喜歡的歌？她笑說：「阿仔唔聽我啲歌，佢唔係我fans，鍾意英文歌，我喺屋企練歌，佢都擰頭。」問Shirley到時會否安排男友現身？她笑言有很多男性朋友，但男朋友就很少：「阿仔係其中一個boyfriend，佢話晒事。」此外，她的低胸裙側卧演唱會海報，需後期加工，減去性感程度，才能在海底隧道及港鐵站內賣廣告。採訪：盧妹攝影：仇志德