一星期後就過年，《蘋果》走進上環海味街，在云云陳年老店中，發現唯獨同昌海味擠滿年輕客人，作為家族二代新力軍的李漢興（Albert），近年積極加入開拓新客路，將「老餅」海味推上網，在行內率先大搞facebook、寫blog，更首創海味app，拍片教人揀靚海味和烹製鮑參翅肚，成功吸引新手煮婦客源，為萎縮的海味生意帶來新商機。 在港開業45年的同昌海味，由一對年過七十的李氏兄弟李炳和李沛掌舵，一直保留傳統作風，熟客確實變得老友鬼鬼，惟新客卻過門不入。「好多行外人唔敢去海味舖，一來唔識，二來驚畀人劏，我就係想提高呢行嘅透明度，等多啲後生識得揀識得分，夠膽行入嚟！」Albert是同興海味的第二代接班人，三年前以兼職身份幫家業設立facebook專頁「同昌海味」，拍片教人揀海味、浸發等難題，短短兩分鐘就教識浸花膠技巧，影片有逾20萬點擊。 Albert同時開設網誌，仔細分類「坐月」、「促孕」、「過大禮」等貼士，又有烹飪教學，將長輩慣常口耳相傳的傳統智慧，放上網任人瀏覽，明顯出海味行業年輕化。「你講解到花膠點分、點整，（市民）有信心整到先會買。」Albert會留意時下飲食潮流，深知魚翅逐漸被淘汰，轉而介紹平靚正花膠。近期就引入歐洲的鱈魚膠，大受新手煮婦歡迎。 早前大台每晚播放肥媽的烹飪節目，更成海味街的出貨指標，一些平常不過的食材，亦引發街坊搶購潮，「肥媽講完桃膠，呢度好快就賣斷！」Alert直言，之前該節目其中一集以黃耳做菜式，他翌日早上7時立即加緊包裝黃耳，果然貨如輪轉，但李老先生則笑笑說：「唔知點解突然咁多人買？」足見新舊經營模式的大不同。 新思維的衝擊，幸得長輩接受，爸爸李沛直認經營數十年，眼見行業越做越式微，近年只靠批發和老顧客撐住生意，39歲的Albert新思維反而帶來新客，兩代人合力經營，憑多年在大公司累積的市場營銷管理經驗，Albert有父輩跟不上的市場零售觸覺，但對於揀選海味始終未夠老煉，「伯父睇一眼條翅，就知係挪威定西班牙種；一睇乾鮑外型，就知係日本邊間公司出。」Albert惟有虛心邊做邊學，每朝7時跟伯父炳叔入貨。 Albert坦言，將生意網上化三年多以來，店內明顯多了年輕客戶，但他的願景非只為刺激家族生意，「最想係年青一輩多啲認識，為成個行業帶來起色」。 同昌海味歷史︰家族生意始創自1915年，由太爺李賜祺在廣州開始，先取名泰記；爺爺李桐芳於1941年另創廣祥行，至1955年，店面因政治改革，家產被充公，不久李桐芳兩個兒子李炳和李沛先後移居香港，並於1971年再創家族生意，取名同昌海味，經營至今。