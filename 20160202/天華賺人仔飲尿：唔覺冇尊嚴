洪天明、周家蔚和唐文龍等合資八位數字開設的內地時尚網店，昨日在北角舉行開幕活動，沒份投資的謝天華現身撐場，捧場的佘詩曼更說：「做生意要親力親為，如果佢哋搵我做代言，一定收友情價。」
便便不能充飢
天華之前在內地節目飲尿引起很大迴響，他說：「嗰個係求生節目嘅意義，當你冇水飲要保命，就惟有飲自己啲尿，飲嘅時候處理過，冇咗70%尿味，冇想像中咁難受。」他坦言簽合約時不知道要飲尿，他說：「我覺得玩得幾盡，不過要投入，總之呢個係有史以嚟最大考驗，以後任何難關都係小事，冇嘢盡得過佢。」有記者指食屎，天華說：「我有問過求生時食便便，係救唔到自己。」對於有網友抨擊為搵人仔冇尊嚴，天華反駁：「一啲都唔覺得冇尊嚴，呢個係人生經驗，都有人話我哋冇丟中國人架。」老闆之一的洪天明表示生仔後，發覺娛樂圈雖是自己喜歡的工作，但不穩定又不長久，他更叫方力申快些生仔儲奶粉錢夾份做生意，小方卻笑說：「吓，結婚生仔即係要我欠一大筆錢先，等錢使先努力做生意。」採訪：盧妹攝影：陳俊強