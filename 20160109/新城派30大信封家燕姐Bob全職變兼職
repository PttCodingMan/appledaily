新城電台大地震！昨日是新城高層朱明銳和黃紫盈在電台工作最後一天，傍晚有節目主持人及辦公室文員（幕後）各15人，合共30人收「大信封」，據悉包括出道23年的DJ路芙（曾潔）、董敏莉、科林、陳禮賢等，薛家燕、林盛斌（Bob）和范振鋒則由全職變兼職，一直主持的《開心家天下》停播，只能轉做每周六下午新節目《開心大派對》。另外，昨日亦是港台《晨光第一線》元老級DJ羅啟新和程振鵬最後一日開咪，大氣電波瀰漫一片愁緒。早前暗示「被退休」的銳哥昨日在返工前於facebook寫了一篇千字文，直言心情悲喜交集：「我這麼多年親手在電台培育的一班有夢想年輕人、今天跟我一齊離開這個夢工場！宿命如此、大家且快樂時要快樂、等到落幕人盡寥落！」
路芙：預咗喺list度
傳聞是裁員名單之內的路芙亦在fb跟大家說再見，並指今次事件見到好多「偽人」，她做完節目後說：「預咗喺list（裁員）度，老闆都走咗，咁我點啫。」她承認一朝天子一朝臣，問是否看盡人情冷暖？她說：「係feel到某啲同事突然間陌生咗，但呢個世界係圓，你自己蝕底啫。」路芙拍檔董敏莉則說：「之前（陳）少寶哥冇機會，但我認為作為一個主持人係有責任同聽眾道別。」　科林傍晚亦收到大信封，連夜晚節目都立即被out，他直言好難受：「好多行動鬼祟，私下唔畀同事講，又冇被人通知過，前幾日仲要喺牆上poster全部消失，講聲先都冇所謂啦。」
家燕姐、Bob和范振鋒都有安慰離職同事，家燕姐認為係資源問題，精簡人手在所難免，但會盡力幫被裁同事，她說：「都會爭取番喺出面做活動時請番嗰啲同事幫手，因為大家都好有默契。」而傳是下任副台長的林柏希表示未收到通知，新城管理層回應指基於資源共用情況下，才有今次節目改革，但人手精簡後，新節目表難免要學亞視，滾筒式重播節目。採訪：盧妹攝影：陳俊強