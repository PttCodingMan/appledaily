咖啡拉花或者沙畫就見得多，淨係用水畫畫又見過未？外國有位神秘藝術家叫Aravis Dollmenna，佢嘅Instagram會上載一系列自家創作嘅「水彩畫」，有乜咁特別？唔使用畫筆，就咁用清水就得，再利用簡單背景同自然光，圖案由腳印、聖誕樹，甚至蜻蜓都畫到出來。效果甚有動畫feel之餘，部份作品仲有意思唔係亂畫，例如佢會用水畫個"H2O"，又或者喺綠色背景畫個循環再造標誌，唔知呢啲算唔算係less is more呢。呢位大師個Instagram開咗3年，至今已累積35,200個網民follow，入去個page仲睇到佢最近玩埋沙糖、水果，甚至文具構圖，認真勁揪。
記者：余瑋資料來源：instagram: aravisdolmenna以上全為網上圖片