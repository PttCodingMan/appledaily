開咪25年，港台DJ羅啟新（Cuson）昨主持最後一集《晨光第一線》，跟聽眾講完拜拜，從此告別直播室。「本來我覺得自己係nobody，但最後一星期，見到原來有好多聽眾話唔捨得我，咁都開心嘅！」他說無從證實撤職是否牽涉政治，「以前會覺得諷刺時弊係小罵大幫忙，但𠵱家（政府）連小罵都容不下」。羅啟新1986年入讀理工學院土木工程系，兩年後改讀商科，但其實是「主修」戲劇學會，幾乎全部時間玩舞台劇。當年他在學界活動表演，被同場的港台DJ阮兆祥和陳漢詩「睇中」，20多歲的大專生，自此與電台談一場25年戀愛。Cuson初期客串王牌節目《晨光第一線》，主持曾智華（Luke Sir）的嚴厲態度令他流下第一滴淚。「嗰時仲係𡃁仔，約女仔去離島玩結果第二朝遲到，咁Luke Sir已經鬧到我死。兩日後再去夜街，嗰次真係唔知醒，返到嚟，直情係趕出直播室，Luke Sir同我講『你𠵱家上去寫封悔過書，我再考慮你有冇資格做節目』。我一路寫一路喊，自此研究各種方法起身，唔敢再遲到。」
曾與周融搞棟篤笑

2004年起Cuson正式成為《晨光》主持，2007年，在當時擔任一台主持的周融建議下，二人聯同名嘴黃毓民在伊館搞了兩場棟篤笑，曾智華聽了覺得好，就叫他逢周五在《晨光》做一場。成功非僥倖，Cuson每次順利直播演出約8分鐘的棟篤笑，全靠周四早上10時做完節目後回家閉關寫稿，寫到凌晨2時才睡，5時起身再寫，往往是開咪前才完成。羅啟新棟篤笑內容是嬉笑怒罵諷刺時事，加上他參與港台惹火節目《頭條新聞》，扮特首夫人深入民心，令人懷疑今次被調職與政治有關。Cuson指高層說法是希望他專心擔任港台電視部創作總監，他無法證實背後有否其他原因，惟近日發現被撤的都是講政治的主持和節目，也令他思考「係咪真係政治呢？」他坦言，今天的政治氣候容不下諷刺，「如果有日連《頭條新聞》都要停播，咁香港社會真係好悲哀」。■記者陳建平