劉愷威同楊冪結婚兩年生埋女，但上年開始就屢被傳兩人婚變，仲話楊冪同內地演員李易峰戲假情真，雖然兩公婆澄清過，但最近傳言捲土重來。劉愷威噚日終於出聲明，喺微博貼咗律師信話會向造謠嘅人追究法律責任，並指不實傳言，已對劉愷威同楊冪嘅公眾形象同名譽造成損害。好多網友都支持佢做法。另有網民戥楊冪唔抵。撰文：馮仁昭