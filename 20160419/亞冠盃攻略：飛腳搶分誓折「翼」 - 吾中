日聯球隊大阪飛腳目前於亞冠盃G組排包尾，若要保持出線希望，今迎南韓的水原藍翼時就不容有失。由於飛腳幾近「夫添」，而藍翼則同樣近況一般，「讓球」飛腳少讓平/半，上盤可取。（球賽編號：星期二1；now672台今日6:00pm直播）毫無疑問，大阪飛腳今季的演出的確令人失望，在亞冠盃G組四戰得兩分包尾之餘，在日聯亦七戰得九分排第八，表現並無霸氣。不過，飛腳今役幾近「夫添」，只得中場井手口陽介因傷缺陣，其餘主力如前鋒宇佐美貴史、艾迪美臣巴拉加及中場遠藤保仁等均可以候命，實力仍強。另外，飛腳對上一次於主場鬥藍翼亦能以2:1勝出，今役球員始終有些心理優勢。
藍翼近期唔識贏
畢竟，目前在G組以四戰得三分排尾二的水原藍翼亦同樣近況平平，在G組仍未打開勝利之門的同時，在韓職亦只排第六位。藍翼最大的問題是不懂贏波，近四場均只能打和對手，前鋒山度士祖利亞近仗陷入球荒，就算今役或有腳風頗順的中場小將權昌勛復任正選，兼且受讓平/半，亦不宜過份高估。文：吾中