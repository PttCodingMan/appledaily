「你依家睇緊嘅係Roadshow」、巴士仔大唱「緊握扶手」、胡楓高呼「提提你」，成為九巴常客的「有聲post」。路訊通(Roadshow)多年的噪音滋擾為人詬病，且完全未能達到以其廣告收益，補貼車費的目的。正值九巴經營權於來年七月一日屆滿，政府默默展開的公眾諮詢於昨日完結。有團體發起聯署行動，要求Roadshow改善巴士電視噪音問題。 ￭ 記者 盧珮瑤  一向關注巴士噪音議題的「寧銷行動」，曾多次就問題向政府作出投訴。據知申訴專員引述運輸署回應，指Roadshow的廣告收益，有助減輕巴士加車費的壓力。然而翻查數據，九巴自2010年，在每年均從Roadshow收取約2千萬廣告特許費用情況下，仍於2011-14年期間加價三次，累計加價12.4%。
電視音量分貝如電話響
記者親身到巴士測試，發現近揚聲器位置，最高達至71分貝，相等於響電話鈴聲的聲浪，足以令人感到不適，以及影響休息。 「其實係想佢(Roadshow)唔好再用喇叭廣播，迫啲唔想聽佢節目嘅人去聽。」「寧銷行動」發起人盧漢文，趁政府諮詢期發起聯署，希望尊重乘客不接收資訊權利，但強調並非要求Roadshow停播，「我哋嘅底線係佢要提供設施，令想聽嘅人主動戴上設備，例如可用智能手機，透過Wi-Fi去聽電視節目。」 曾向九巴爭取落實這要求，兩邊立場卻更立竿見影。「佢哋（九巴）立場係調番轉，你唔可以麻煩到聽節目嘅人，就要唔想聽嘅人去忍佢。」
Roadshow廣告特許費見頂
盧漢文指，九巴從車廂平面廣告和Roadshow巴士電視廣告，分別收取8千多萬和2千萬，後者無助於穩定票價。「電視廣告特許費已經見頂，無得再升，就算無咗Roadshow，都唔會威脅到九巴收入。」他指目前收到900多個聯署，未足以向政府施壓，預期成效不大，「都係有個清晰嘅訊息，話畀交通機構或政府知，有一班人係堅決反對呢種，我哋認為係好野蠻嘅播電視行為。」 九巴回應指，Roadshow音量經調校器處理，確保處於合適的水平；加上車廂已設靜音區，並指Roadshow獨立於九巴公司，九巴廣告收入已補貼車費。惟兩者同樣為新鴻基載通國際之成員。 乘客伍先生直言Roadshow電視聲量打擾休息，「收工嗰陣，啲歌不停重複，好大聲」。林小姐則稱會戴上耳筒聽歌，把電視聲遮蓋。陳小姐更支持Roadshow停播，認為它太煩擾。不過，李先生則相反，認為停播後會令年長乘客失去娛樂，「佢哋又唔玩手機，只可以單調咁坐喺車度，會覺得好無聊。」 「寧銷行動」聯署： http://acachk.org/kmb2017 