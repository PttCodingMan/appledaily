一姐「細威」莎蓮娜喺周日舉辦咗每年一度嘅威廉絲邀請派對，嗌晒成班朋友去自己位於佛羅里達州嘅大屋玩。今年已經係細威第七年舉辦呢個派對，而為咗配合80年代嘅主題，佢仲戴起金色假髮兼着盔甲，反串成為80年代嘅卡通人物He-Man！想當年呢套卡通喺香港都紅極一時，唔知細威係咪都係He-Man粉絲，兼且會喺比賽前講句「請骷髏頭堡賜我力量」，所以打波嗰陣先會咁勁呢？