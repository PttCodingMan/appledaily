結婚7年的關心妍（Jade）成功陀猴B，一直恨首胎生囡囡的她，昨在社交網公告陀B女：「如願以償！好感恩！It's a girl！」Jade一手摸肚一手指着超聲波相片，攬着戴皇冠的粉紅色猴公仔。 昨日Jade在電話說：「真係好開心，我同老公都好鍾意女，如果真係好幸運地，好快有第二胎，仔都OK嘅，我哋完全冇經驗湊BB，覺得女會容易湊啲。𠵱家6個幾月，佢開始踢得犀利，早晚都踢，佢夜晚有時鍾意跳舞，所以夜晚我瞓得差啲，自己肥咗18至20磅，要減番少少食量，希望生嘅時候唔超過30磅，BB就最健康。」採訪：皓騫