如果近排有行先達，都會發現人流真的非常低；沒有新機刺激，加埋好多家長級客戶都要為仔女考試而煩惱！其實每年這段時間都係先達冰河期，冇乜生意好做最好就是玩減價促銷了！要知這段休整期，好多時都要去到八、九月新Apple iPhone或Samsung Note系列推出，先至會完全解封！預先做落價，好為下一季度新機到貨前清清倉。
這次做減價優先場的是老店G‧WORLD，減價機款都幾多，包括了近期極具人氣的Galaxy Note 5，還有較舊款色的Galaxy S6 Edge及Galaxy A5，平均減價幅度達$700至$900，不過留意點是這幾部都是水貨機。另外較筍的會是iPhone 6s及iPhone 6，本屬全新機，由於來貨全是香港網絡商的「台機」，所以手機已經全被激活，不過機價全減$1,000，都叫有點看頭；其他減價貨品還有Fitbit的運動型手錶Blaze、Surge，及Samsung Gear S2，平均減價幅度都是$1,000左右。查詢：G.WORLD（旺角先達廣場1樓F56舖）記者、攝影：朱崇德