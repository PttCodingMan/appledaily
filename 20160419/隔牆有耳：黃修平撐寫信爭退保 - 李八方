哪一天，我們會有全民退保？呢齣唔係導演黃修平（圖）嘅新戲，但相信提出唔少港人嘅疑問。退休保障公眾諮詢6月下旬結束，剩番兩個月最後衝刺階段，全民撐退保社福聯盟發起「18區萬人寫信撐退保」行動，冀集結唔同界別力量，彰顯爭取全民退保嘅決心，仍然要相信，這裏會有想像，黃修平都力撐，唔知有冇超出大家想像？佢最近都幫聯盟拍照宣傳，呼籲大家一人一信，為世界美好多一點而付出。聯盟5月2日喺全港18區設100個街站，向公眾講解全民退保重要性，仲會收集意見，目標係一萬份意見書，其後交畀扶貧委員會。