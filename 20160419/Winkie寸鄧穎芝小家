ViuTV真人騷《G-1格鬥會》未播出街前，眾女幾乎一面倒插黎美言（Winkie）出手狠兼犯眾憎。前晚一對冤家鄧穎芝（Vangie）和Winkie終於埋身肉搏。節目未播前，Vangie就在社交網揞名怒插Winkie，而Winkie亦不甘示弱，昨日凌晨在微博留言說：「比賽，流血少不免，要識英雄重英雄，做人要有器量！」暗寸對手小家。Winkie亦在fb留言說：「你用力打人就可以，我要站住，不還手，要埋堆，你才當我朋友？」、「我第一場額頭爆血，我也從沒有怪過對手！為甚麼你們又不提你們打人的戰績？難道這是娛圈欺凌嗎？」另外，同樣有份參加《G-1》的龍小菌，其經理人邵子風昨又在fb鬧爆參賽之一的劉燕妮（Rika），小菌昨回應時笑說：「佢成日都鬧人，但都認同落場就唔應該怪人唔留手。」她又說：「我覺得好好睇，成班女仔狗咬狗骨真打，我自己就一向平心靜氣。」採訪：王梓嫚