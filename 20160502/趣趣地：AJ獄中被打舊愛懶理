唔少讀者都覺得英傳媒緊貼報道前新特蘭翼鋒阿當莊臣（AJ、右）入獄之後嘅消息，都係想有佢「執番𤩹」之類嘅情況發生；而佢哋終於等到喇！據《星期日星報》報道，AJ入冊後被委派做浴室清潔嘅工作，而喺日前當佢清潔完浴室嘅時候，一名囚犯叫佢再清理吓個排水口，但佢就拒絕，仲問人哋識唔識佢係邊個，而結果AJ就梗係俾人打啦！至於AJ嘅前未婚妻弗蘭德斯（左）就將呢啲不快事拋諸腦後，去咗杜拜享受陽光與海灘，仲大晒身材㖭！