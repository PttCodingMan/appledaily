張衞健轉攻內地市場，9年前與內地藝人張茜結婚至今，依然十分恩愛。前晚二人在九龍圓方行街，身穿迷彩外套、卡其褲及波鞋打扮的他依然型格，但張茜就素顏襯一身黑裙、斜揹LV手袋的造型，就有點「娘」像自由行大媽般。
張氏夫婦未有購物，只漫無目的在商場隨處逛，行到圓方戲院附近時，張茜發現有信用卡優惠的海報，即拉着老公企定定研究，張衞健就拿出電話拍低老婆目不轉睛的樣子。之後兩人邊行邊傾，大部份時間都由張衞健主講，而張茜就專心做聆聽者，最後再慢行了十分鐘都沒有消費，就去停車場攞車走人。撰文：唐如