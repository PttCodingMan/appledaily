【本報訊】拜拜啦，忌廉哥！尖東信和便利店東主兼明星貓「忌廉哥」主人高先生因經營困難，同時租約本月屆滿，決定拉閘結業。經營報檔15年的高先生回想那些年，指2001年是尖東最為歌舞昇平的光輝歲月，「十幾年前廣東道好靜，呢度（尖東）好旺㗎」、「以前尖東最旺嗰日一定係平安夜」，反觀現時尖東平日人流已經不多，假日更是水盡鵝飛。
見證藥房增多至減少

高先生慨嘆，過去十多年尖東人流以旅客為主，早幾年旅客人數不斷飆升，連帶尖東附近舖租都上升，於是有不少食肆棄守，「之前元氣壽司開喺噴水池附近，但貴租都捱唔住」。吉舖轉手後是一間又一間的藥房、化妝品店等，但有誰想到現在是「3間藥房執淨1間」。高指近年生意難做，尤其尖東夜總會「大富豪」結業後，「我主要做夥計生意，冇晒舞廳，生意咪差」。直至忌廉哥爆紅後，多了客人探牠和買周邊商品，報檔生意才得以維持。他稱，報檔不是主要做旅客生意，所以旅客數目減少對他影響不大，惟紙媒做不住，「𠵱家50份（報紙）都賣唔出，係跑馬嗰日喺便利店買幾份報紙返嚟賣吓」。信和便利店月底拉閘，高先生稱會先休息一段時間，並計劃到台灣探訪人氣貓咪黃阿瑪，皆因對方主人早年到港旅行亦有探望忌廉哥。被問及會否帶忌廉哥同遊台灣，高笑說「唔會啦」。■記者張文鈴