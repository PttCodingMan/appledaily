陳玉蓮和李曼筠（動漫Maggie）前晚出席復康組織慈善晚宴，大使陳玉蓮長期在內地做義工幫助山區小朋友，曾照顧五個小朋友的她提到電影《五個小孩的校長》並說：「最初係我哋拍先，當年喺港台《十個香港的故事》訪問過呂校長，𠵱家拍成電影仲好，可以多啲人知道，幫助南亞裔小朋友。」陳玉蓮被問到何時再拍戲，她說：「要遇到啲好題材，都有好多人搵我，港台做殘奧廣播劇，幾得意，不過大家聽到我嘅時間都唔敢搵我。」Maggie最近忙於寫書，會講關於遇鬼的經歷，她說：「好似精神分裂，曾經寫到拍義莊頭暈手震，我當自己血糖低。」採訪、攝影：張俊銘