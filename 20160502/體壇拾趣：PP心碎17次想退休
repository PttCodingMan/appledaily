快艇喺上周五嘅季後賽不敵拓荒者出局後，陣中老將皮雅斯（Paul Pierce、圖）傳出考慮退休嘅消息！呢位38歲前鋒今季轉投快艇，希望同恩師李華士（Doc Rivers）重溫2008年喺塞爾特人嘅奪冠美夢。當球隊出局後，PP喺受訪時透露自己下季繼續征戰NBA嘅機會只得50%，從1998年加入NBA嘅佢仲眼紅紅咁話：「假如每次爭冠失敗都會心碎，我個心已經粉碎咗17次！」