汪圓圓前日為老公蔡加讚生咗孖仔Christian同Kameron，噚日繼續有大批傳媒喺醫院等候。晏晝近5點，圓圓好友琦琦戴住黑超拎住兩個大紙袋單拖現身，問買咗禮物畀BB？佢話：「都係BB嘢啦！我睇咗BB嘅相喇！佢哋一早send咗畀我。」琦琦離開醫院時大讚BB：「超級靚仔，一個似爸爸一個似媽媽，少少分別到，擺埋一齊分唔到。」撰文：馮仁昭