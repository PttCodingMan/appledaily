轉投新公司後發展順利的JW（王灝兒），情場卻失意，昨日有周刊報道指她被好友鄧紫棋（G.E.M.）強搶有米男友Mark，二人暗交已兩個月。JW與G.E.M.相識多年，二人有不少共同朋友，而昨日周刊指G.E.M.最近暗撻一位家境不俗，名叫Mark Ngai的男子，指二人不時相約打保齡、行書店，報道又指G.E.M.去年平安夜，甚至放棄返內地搵人仔留港陪男友，皆因G.E.M.知對方早有正印女友JW，這位Mark來頭不少，其外祖父王國旌是關之琳結婚九個月的首任丈夫。
JW：我𠵱家係單身
JW昨日接受本報電話訪問，被問G.E.M.明撬牆腳一事，她否認說：「其實同Mark一直係好朋友，因為我同佢個妹有合作做啲衫嘅生意，所以兩個family都好熟，今次G.E.M.都好無辜。」問到G.E.M.跟Ｍark是否情侶關係？JW笑說：「我都幾肯定唔係，大家都係一班朋友，但Mark嘅私生活就唔方便答，佢都係圈外人。」她又強調：「我𠵱家係單身㗎！」而G.E.M.昨回應本報時亦哈哈笑說：「哎吔！呢單梗係又係假㗎啦！可唔可以唔好咁搞笑，不停將我身邊唔同朋友演變成我緋聞男朋友呀，再係咁呢冇人同我玩㗎喇，同埋我同JW真係非常之好朋友囉！」
Hazel冇聯絡Mark
另外，本報去年影到唐紫睿（Hazel）與兩男夜蒲，其中一位正是Mark，Hazel昨在電話中回應說：「Mark係朋友啲朋友，上次我飲醉咗，佢係朋友咁take care我箒。自從嗰次之後我都冇出去蒲啦，𠵱家專心打比賽。佢啲感情事，我真係唔知道，我哋真係唔熟，連佢聯絡都冇。」採訪：小米、皓騫、陳杰