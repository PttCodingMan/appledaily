如果婚姻真是戀愛的墳墓，大抵吳雨霏（Kary）因此重生。結婚一年，加了「洪師奶」身份的Kary，變了全新的一個女人，重心由工作移至家庭，享受與老公在生活小節上磨合，喜歡鑽研夫妻共識的學問，更由昔日的地獄廚神，變身「煮婦」，為老公學煮家常小菜，「好想照顧另一半，以前都仲想喺事業度爭取一啲嘢，𠵱家唔需要爭啲咩。」為同門爭寵的傳聞，更添懸念。造型、撰文：林嘉慈攝影：周樂恒化妝：Hubei Har髮型：Kate Shek of Hair Culture指甲：EightyEight服裝：I.TKary與青梅竹馬的「 網球王子」洪立熙（Brian），八年間三度離合，終在去年1月宣佈註冊結婚。婚後的Kary努力學做人妻，家庭放首位，「唔知點解結咗婚之後，諗嘢真係唔同咗好多，身份唔同咗，好想照顧另一半、屋企人，以前都仲想喺事業度爭取一啲嘢，𠵱家會覺得做到自己鍾意、令自己開心嘅嘢，已經OK，唔需要爭啲咩、追尋啲咩。」
結婚容易相處難
兩公婆相識多年，相處方式與日常生活大致沒有改變，但原來暗藏微妙變化，「之前唔係一齊住，結咗婚一齊住，就覺得：『咦？乜你平時係咁㗎？』好似啲生活習慣，可能佢啲衫鍾意咁放，我就好鍾意好乾淨，生活上嘅小事要大家慢慢去夾。」說話開門見山，卻不會嗌交，「有時見到對鞋、對襪，零零丁丁喺條路中心，我就會話：『執起佢啦！』」Kary坦言尚未習慣同住，但享受其中，「兩個一齊去make decision，一齊去認同一樣嘢時，會難compromise啲，呢樣係真，但我幾鍾意兩個一齊make decision，係一個學問。」
地獄廚神揸鑊鏟
最意想不到的是，曾在電視節目煮食捲起火舌，被封地獄廚神的Kary，今日竟會拿起鑊鏟，婚姻威力真大！「好多時候錫嗰個人，先為佢做呢樣嘢，見佢返工放工，唔想佢食出面嘅嘢，盡量學到嘅都學。」多得好友真人教學，進步神速，現在自認廚藝合格，「前排聖誕節，食西式嘢多，學識煮蒜蓉烤雞，啱啱研究咗個海膽菠菜意粉，聽落都覺好味。」兩公婆較深閨，閒時愛躲在家玩煮飯仔、睇戲，下月農曆新年，也寧願邀朋友在家吃飯、玩board game。做了煮飯婆，Kary不抗拒被稱師奶，「又唔使完全變咗喺屋企嘅太太，呢個年代，結咗婚都可以做自己鍾意做嘅嘢，可以好型，好潮，有自己事業。」
蒙古探訪暖在心
新時代女性兼顧家庭和事業，Kary日前才與公司開會，希望今年作出有新鮮感的音樂及搞演唱會，老闆與同事亦體諒她，規劃工作時會問她要否先徵求老公同意。有傳Kary為與新加盟的李幸倪爭寵而扭計，缺席早前的四大頒獎禮，工作人員在訪問前已擋駕。之前Kary請假，與老公到蒙古，為受家人酗酒問題困擾而流浪街頭的小朋友送愛，身穿六層厚衣，帶小朋友滑雪、開聖誕派對，「雖然負30度，但就好溫暖。」事隔一年再會，小朋友主動上前攬實打招呼，衝破語言障礙，令Kary充滿滿足感。「佢哋從來冇踏出過蒙古，復活節好希望請到十幾個小朋友嚟香港，等佢哋見識吓，當係鼓勵乖嘅小朋友。」小朋友激起Kary母愛，但無促進生B計劃，「我哋真係好鍾意小朋友，但真係唔想set個期限畀自己，好好彩雙方屋企人都冇催，我哋順其自然，好free。」
人妻的OOTD
Kary的轉變從內到外，skinny jeans死忠派變陣，「𠵱家鍾意oversized少少嘅嘢，襯對sneakers都幾型。襯西裝褸，好多人都覺得要襯高踭鞋，其實襯sneakers都可以有型，又casual。」這日的off duty造型，就是鬆身Ports 1961直身恤衫，配Victoria Beckham闊褲。愛着鬆身衫，不代表鬆懈瘦身，Kary堅持一星期做一次瑜伽，收靚線條。
更多精采時尚內容，盡在 http://add.appledaily.com 。