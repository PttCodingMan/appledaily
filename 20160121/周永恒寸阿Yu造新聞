周永恒另結新歡又恐嚇外母，導致老婆趙頌茹（阿Yu）提出離婚，但周永恒堅拒簽紙。昨日有報道指周永恒和阿Yu分居一年，竟有錢追女兼拍MV，但沒錢付贍養費，阿Yu要節衣縮食照顧兩女兒。周永恒昨日在電話中回覆說：「我哋有十幾年感情，兩個女仲好細，雖然夫妻感情冇乜彎轉，但無謂將事變新聞。情唔情願離婚、有乜條款唔需要公開。婚姻一隻手掌拍唔響，我有錯會認，但係時候要停，唔好再用傳媒方法解決，始終小朋友角度唔想父母隔空放炮。」周永恒強調沒了夫妻情，但依然是父母角色，不想影響小孩成長。
而阿Yu昨透過短訊回覆：「係完全進展唔到。我做母親就算冇人養，都一定要自己養大兩個女，做好自己。」阿Yu經理人則說：「阿Yu上星期去家事法庭申請離婚，男方冇出席。」採訪：皓騫