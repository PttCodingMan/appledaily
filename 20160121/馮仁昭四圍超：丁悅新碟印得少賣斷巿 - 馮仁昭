丁悅噚日到尖沙嘴為新碟宣傳，今次唱片內國語同廣東歌各佔一半，有翻唱亦有自己嘅創作。唱片上月底推出後，短時間內就賣斷晒，佢笑話：「其實應該係印得少，所以好快賣晒，我自己都買唔到，要fans送番畀我。」又話自己喺社交網站認識唔少歌迷，年齡層仲好闊：「有年輕嘅，又有叔叔，試過出活動有啲叔叔帶埋太太同小朋友嚟睇。」撰文：馮仁昭