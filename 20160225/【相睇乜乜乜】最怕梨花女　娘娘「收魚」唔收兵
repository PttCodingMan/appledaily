【三個粉絲追韓劇】香港人一聽到「相睇」就嫌老套，耍手兼擰頭，但韓國人偏偏不怕醜，喜歡互相介紹撮合男女朋友。人氣韓劇《奶酪陷阱》第二集，洪雪（金高恩 飾）的好朋友寶羅（朴旻智 飾）為她安排了單對單相睇飯局，同時洪雪又幫師妹雅瑩（尹芮珠 飾）做紅娘，介紹給劉正師兄（朴海鎮 飾）。原來在韓國有能力做媒人，會被阿諛奉承！
在韓國讀過大學的KoreanRoundtable版主Joyce和《旅居首爾才知道的70件事》作者Don大爆，認識其他大學女生的同學，會成為焦點人物，「啲人會請佢吃飯，請佢飲酒，就靠佢去搭線！」 相睇活動搭好線，緊記不可以隨便，對人數是首要條件！Don指，「例如有四個女仔，就要搵返四個男仔，凸腳唔好玩o架！」其次，當然是看對象，原來著名的梨花女子大學女生，竟然是相睇黑星！Don說，「啲男仔一聽到啲女仔是來自梨大嘅，就話唔去喇，話佢哋眼角高喎。」Viu韓劇導賞員阿愁認同說，「傳聞話梨大好多女仔都會嫁入豪門。」
你可能會問，以上的情況可以說是認識新朋友，為何叫「相睇」？Joyce便深深明白了。她亦試過有朋友給她介紹韓國男生，原本她亦以認識新朋友的心態去，但「韓國男你對朋友介紹嘅朋友係有期望，佢哋唔會放過任何一個機會，追求嘅速度好快，而走亦走得好快，見無機就撇，好目標為本！」另一個文化差異是年齡問題，香港人不會一見面，就問對方「幾多歲」，但韓文有敬語，無論男女，要知道年齡才能對話，而年齡是女人的秘密，不少外國女生都會被嚇到。 說到男女關係，香港有娘娘收兵，韓國有漁場收魚！《奶酪陷阱》的恩澤（南柱赫　飾）是寶羅跟班，他說明自己喜歡寶羅，而寶羅一直不表態，卻任由恩澤跟在旁，明顯是收兵行為。而韓國人稱這種關係為「漁場管理」，即是放多位男生在漁場養着，慢慢選到最好為止。
主持：動主播阿仙、Viu韓劇導賞員阿愁嘉賓：KoreanRoundtable版主Joyce、《旅居首爾才知道的70件事》作者Don翻譯及顧問：KoreanRoundtable版主Joyce攝影：陳家文、李錦鏵、張宗光鳴謝：米酒店토속주점막걸리집 《奶酪陷阱》片段由Viu提供： https://goo.gl/scCAAj  【三個粉絲追韓劇】 http://hk.apple.nextmedia.com/enews/animation/kfans/  