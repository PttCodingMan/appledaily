德國球手姬芭上月贏完澳網女單，周二首次出戰就出事，皆因呢位頭號種籽喺卡塔爾網球公開賽女單首圈，爆冷以直落兩盤5:7、1:6不敵中國球手鄭賽賽（圖），同二號種籽羅馬尼亞嘅哈蕾普齊齊出局。現時世界排名73嘅鄭賽賽話：「雖然姬芭今場肯定唔喺最佳狀態，但贏到佢嘅感覺真係好正！」鄭賽賽晉級第三圈後，將會硬撼加拿大靚女球手寶查。（now634台今日8:30pm直播）