美魔女羅霖與陸詩韻昨晚現身炮台山出席美容品牌春茗，羅霖透露工作計劃多多，會接拍電影，但今年會「封身」不出寫真，她笑言工作多沒時間培養感情生活，記者笑她收入多交稅勁，她表示：「越交得多越好，搵得多先可以交稅同回饋社會。」陸詩韻提到會出睡衣品牌兼做代言人，之前羅霖投資內衣，問到她對陸詩韻會影睡衣廣告有甚麼心得分享，她笑言：「佢係香港小姐識擺甫士，不過我以前做空姐去外地都好留意睡衣內衣，東南亞就着重情趣花款多，自己鍾意歐美，着起嚟身形靚有自信。」陸詩韻大讚羅霖keep得好，自言睡衣代言以高貴為主：「我呢個年紀唔會玩噴血。」採訪：卓寶花攝影：陳順禎