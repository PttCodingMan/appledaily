卡姆丹克（712）上月宣佈，配發新股予國聯金控及李萬斌，每股作價0.66元，交易完成後，國聯金控成為大股東，持股29%，李萬斌持股11%，原大股東張屹股權將攤薄至26.9%。新大股東國聯金控，由錫州國際、首控集團（1269）及新中信合組。錫州國際屬於無錫市國聯發展，乃根正苗紅國企，主要從事投資控股，阿媽國聯更有豐富投資環保能源業務經驗；首控原名中國車輛零部件，2014年底轉攻金融相關業務，一、四、九號牌齊晒，新中信資本則為國企提供離岸金融服務。李萬斌為河南萬眾主席，公司主攻天然氣業務。一句到尾，卡姆丹克新班底，新能源及金融元素超晒班，2+2威力肯定唔止4。萬事俱備，東風話咁快又吹到，點解？特別股東大會明日將決議交易，難怪沉寂一輪後見異動。目標價睇幾多？國聯金控去年底成立，首控短短兩個月爆升六成，真逆市奇葩！卡姆丹克現價與新主成本價相距不遠，夠膽講句，故事只係剛剛開始，第一站先睇每股NAV 1.15元。唐牛 https://www.facebook.com/tongcow88 本欄逢周二、四刊出