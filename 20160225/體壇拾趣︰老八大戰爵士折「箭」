火箭喺周二常規賽有當家球星夏登（James Harden）攻入全場最高42分，仍然難阻球隊加時以114:117輸畀爵士（白衫），賽後累積28勝29負，亦俾爵士以半場勝差反超前，暫時跌落西岸第九位。今場打足43分鐘嘅夏登賽後話：「我哋𠵱家嘅排名並唔重要，重要係球隊要喺之後常規賽打出好表現。」佢又話成班隊友已經盡晒力，希望球隊喺周四作客拓荒者嘅常規賽反底。