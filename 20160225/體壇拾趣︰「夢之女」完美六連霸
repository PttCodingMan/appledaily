周二喺巴西里約熱內盧舉行嘅跳水世界盃，中國「夢之隊」喺女子三米板包攬金、銀牌。24歲嘅施廷懋（中）以總分398.7，力壓總分387.9嘅隊友何姿（左）蟬聯冠軍；連同早前夥拍吳敏霞贏得女子雙人三米板，施廷懋亦成為今屆唯一雙金得主。呢屆夢之隊女將嘅表現算得上無懈可擊，佢哋橫掃四項賽事嘅冠軍，亦幫助中國連續六屆壟斷跳水世界盃女子項目金牌。