無綫J5台在《普通話新聞報道》及《普通話天氣報告》個節目使用簡體字，激起大批香港人的反感，通訊事務管理局一日接到逾萬宗投訴，身為無綫前高層的陳志雲、鄭丹瑞、琦琦、馬詩慧與女兒王曼喜等昨在金鐘出席新店JY's開幕，陳志雲說：「大家唔好忘記初衷，通訊事務管理局雖然冇明文規定，字幕一定要係繁體字，但如果我冇記錯，最初要求基本新聞資訊節目有字幕，就係方便失聰人士，聽唔到可以睇字幕。」
志雲狠批無綫：「將主要新聞時段做簡體字幕，係咪忽然間喺香港所有失聰人士，全部只係識簡體唔識繁體呢？畢竟係香港人嘅電視台，唔可以冇繁體字，呢個係唔恰當，好似鳳凰衞視香港台都係用繁體字，香港人電視台點可以只有簡體字呢，呢個係原則性問題。」採訪、攝影：林妙萍