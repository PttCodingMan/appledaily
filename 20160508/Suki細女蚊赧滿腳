香港近日天氣潮濕令蚊患滋生，黃浩和林盛斌（Bob）同是三女之父，兩位爹哋昨日不約而同在facebook大呻囡囡身體慘成餵蚊大餐！
家住大埔豪宅的黃浩昨於facebook勞氣留言：「食環署無能！全家被蚊蟲咬，小朋友真慘，我仲被咬到要入醫院。」他昨在電話中續說：「蚊患係同食環署有關，我投訴佢哋又冇跟進，老婆Suki（徐淑敏）咬到手腳都痕，全家中晒招。」家住加多利山的Bob就指三女在戶外嬉戲時也被咬，Bob老婆擅長自然療法，並調製精油給囡囡止癢。採訪：劉敏