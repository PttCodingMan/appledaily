美國男籃壞消息不斷！快艇喺上周五宣佈，喺4月27日接受左腳四頭肌手術嘅前鋒比歷克格芬（Blake Griffin、左），肯定無緣出戰八月舉行嘅里約奧運。至於曾經帶領「夢幻隊」連奪兩屆奧運金牌嘅紐約人球星安東尼（Carmelo Anthony、右），日前就大爆自己仲未決定會唔會出戰奧運，因為佢一聽到巴西爆發寨卡病毒嗰陣嚇到即刻想退隊，兼擔心自己去到巴西會感染病毒！