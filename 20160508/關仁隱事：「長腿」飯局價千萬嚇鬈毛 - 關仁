傳媒每隔一段時間，就會報道女藝人嘅飯局或者過夜價，人越紅價位越高，呢種現象亦造就一批中間人應運而生。圈中出名專做搞笑劇嘅「鬈毛」雖然出鏡率唔高，但喺圈中甚吃得開，唔少藝人都知佢經營副業，介紹女藝人俾老闆結識。有次佢打電話俾專飾演邪牌嘅「長腿」，單刀直入叫人開個價俾佢，鬈毛此舉當堂嚇窒長腿。但長腿定定神之後，就同鬈毛開價千萬，鬈毛聽完即刻爆粗鬧長腿，問佢係唔係用金做。自此之後，鬈毛每次見到長腿，都十足十仇人咁黑口黑面，睇嚟係怪長腿帶挈唔到佢撈油水。撰文：關仁