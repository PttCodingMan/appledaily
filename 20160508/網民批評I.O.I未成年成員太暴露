由韓國選秀節目《PRODUCE 101》揀選出嚟嘅11個女仔，近日以I.O.I名義出道，仲公開新歌《Dream Girls》嘅MV，不過有網民就質疑MV太暴露，指15歲嘅Somi同17歲嘅中國成員周潔瓊（Pinky）衣著唔適合佢哋年紀。MV中，Somi穿上黑色背心攀石，由於鏡頭高炒，即時大騷Somi身材。而周潔瓊就穿上芭蕾舞裙跳舞，由於套衫太低胸，網民留言：「個領太V，遮唔晒佢個胸。」又指條裙太騷佢嘅曲線，放錯重點。網民嬲嘅原因係因為兩名成員都未成年，力斥公司唔應該要佢哋咁著。