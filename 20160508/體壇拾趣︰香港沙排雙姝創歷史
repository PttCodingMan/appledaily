香港沙排組合吳天麗（阿cat、右）同黃婉媚（阿Mei、左），前日喺亞巡賽越南芹苴站，以直落兩局擊敗新西蘭一隊，歷史性殺入四強，可惜噚日朝就以1:2輸咗畀泰國；阿cat喺四強後疑似中暑，好彩休息完冇乜事，可以喺晚上角逐季軍戰，阿cat喺fb話：「不管今晚結果是甚麼，就是得付出120%的力！」雖然最後佢哋以1:2不敵澳洲，但已經好威威啦！