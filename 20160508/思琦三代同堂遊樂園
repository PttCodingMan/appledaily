楊思琦雖然是單親媽媽，但她將100%的愛給予囡囡楊卓穎（Krystal），日前兩母女與思琦媽媽三代同堂，一齊去到主題公園玩，預祝母親節。雖然Krystal都會扭計，但知道婆婆腳痛，她依然好關心婆婆謂：「係呀，我有㗎。我係星星寶寶，仲有星星婆婆、星星媽媽同星星公公。」問到Krystal有沒有問關於爸爸的事？思琦說：「暫時冇問呢個問題。」
錫晒湊孫楊媽媽
早前有報道指Krystal太百厭，思琦最後要幫囡囡另覓學校，她直言好心痛：「佢好乖，唔知嘅人以為係真，囡囡將來睇到都唔開心。」5歲的Krystal充滿童真，見到旋轉木馬即嚷着要玩，結果思琦比囡囡更貪玩，一口氣玩了三次。之後兩母女一齊玩輕黏土，最後思琦在製成品後寫了囡囡的英文名及心形圖案送給愛女，Krystal收到禮物開心謂：「Oh，Thank you媽媽。」問到最想收到囡囡送甚麼禮物？思琦說：「冇乜需要，只要佢健康開心，我就好安慰。」不過Krystal見到得意熊貓餐都只肯食朱古力，婆婆即攬住乖孫笑說：「咁唔夠營養，會唔夠力爬樹㗎。」思琦認為單親媽媽最難是分配時間，幸好楊媽媽一直幫忙照顧，思琦趁機會多謝媽媽：「做咗母親知做母親好辛苦，多謝媽咪咁多年照顧，辛苦你嘞！希望大家健康，成個family開心。如果唔係媽咪，我都好難抽身去工作。我送晒成個人畀佢，所以要錫佢多啲。」採訪：嵐山攝影：沈健程場地提供：海洋公園