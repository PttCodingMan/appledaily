42歲孫佳君近日同鄧麗欣、樂基兒同周秀娜拍新戲《女士復仇》，一向戰鬥格開嘅佢前晚喺微博上載咗兩張高炒着黑絲露長腿嘅相，留言話自己「工作中」。原本女人着黑絲就冇乜特別，但奇就奇在，喺其中一張相中，喺孫佳君兩條腿中間，就夾住一嚿長條型嘅金屬物體，咁奇趣？！有口痕網民就留言問孫佳君究竟係乜東東！亦有網民問黐嚿咁嘅嘢，究竟有乜用途？真係令人有無限聯想！既然話「工作中」，孫佳君最近又拍緊戲，估計都係收音器之類嘅物體，不過為乜收音器會黐喺呢個既尷尬又敏感嘅部位呢……好大可能係條裙冇位夾收音器，所以先會放咗喺個咁敏感嘅位（除非唔係）。