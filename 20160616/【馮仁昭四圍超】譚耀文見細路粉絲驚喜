譚耀文日前去到內地貴陽出席家居公司宣傳活動，阿譚獻唱兩首歌，現場粉絲陪住偶像一齊大合唱，令阿譚好感動。不過令阿譚意外又驚喜嘅，係現場有十幾個幾歲嘅小朋友粉絲，佢話：「我一出場就見到前排好多小朋友，一路留意住有冇人逼親佢哋，好彩見到後排啲大人都好照顧小朋友。」講到佢有細路粉絲，阿譚笑話：「應該係追隨我嘅粉絲結婚之後生埋仔女，被迫跟隨父母。」撰文：馮仁昭