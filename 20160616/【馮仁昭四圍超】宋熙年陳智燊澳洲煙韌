陳智燊早前向女友宋熙年求婚成功，呢對準新人近日仲拍住拖去澳洲幫大台拍旅遊節目。唔善忘嘅話都會記得宋熙年07年代表悉尼來港參選華姐摘冠入行，澳洲自然係佢地頭，所以宋熙年藉住呢次拍節目帶咗未婚夫去自己嘅學校參觀，仲介紹啲同學仔畀陳智燊識，實行拍節目當放假。宋熙年喺Instagram貼出兩人拖手行街街嘅合照，仲留言問大細路陳智燊可唔可以行得好啲。撰文：馮仁昭