噚日國泰fb專頁安排咗外國機師Evan Summerfield（圖）直播介紹新空中巴士A350，當有網民問到飛機Wi-Fi問題時，機師衝口而出話︰「現時Wi-Fi唯一限制嘅就係中國，因為有地域封鎖……（At the moment, the only limitation are, I think China, where there's a geo-block that we……）」話口未完，Evan即刻俾鏡頭後嘅同事打眼色，隨即向鏡頭宣佈直播時間完結。國泰好快喺fb專頁稱航班Wi-Fi已經覆蓋全球。雖然唔知Evan事後有冇被訓話，但由於直播突然完咗，有網民留言，問點解唔可以講中國嘅壞話？八方只可以話：少年，你太年輕了，難道唔知中國嘅威力幾大？