伍姑娘透露下月1日結婚17周年，與老公關係仍然好鞏固，希望大家祝他們好運，又叫老公以後要乖，她更代老公向大家道歉：「佢（練海棠）要佢太太走出嚟，自己玩完泥沙就要老婆出嚟同佢執手尾，我代表練海棠同大家講聲唔好意思。」伍姑娘表示稍後回家會做大審判，她說：「我問佢有冇嗰啲（曳曳）先，就好似我做節目問人有冇嗰啲先。如果講完成段漂亮嘅說話，原來有做嗰啲嘢嘅，咁我就冇嘢講㗎喇。」但她補充指絕對信任老公。對於伍姑娘手上的白水晶手鏈，堪輿學家麥玲玲昨日接受訪問時，指白水晶有助增強智慧：「睇伍姑娘個繞法，應該係有108粒珠，除咗催運，仲可以用嚟念經用。至於白水晶有淨化、消解雜念提升人嘅智慧，增強人嘅分析力同頭腦清醒。線尾縛咗幾粒綠晶，有旺事業、健康同增強正能量作用。」