祖國經常出現神級翻譯，外國食好西一樣鬧經典笑話。《果籽》在意大利小鎮便親歷「奇」境，在菜單找到騎呢名菜「烤鞋底」，真係好後現代，媽，好亂呀！
這間位於Burano的意式餐廳其門如市，經常要訂位，名菜包括意大利飯和甜品。記者打開中英日菜單見到非常詩意的菜名，包括「蝦在一個紛紅色的醬」和「在環礁湖中的大烤的魚」，正在驚嘆哪位意大利文人會作出如此詩意的菜名？乍見經典名菜「烤的鞋底」就恍然大悟，應該又是翻譯軟件闖的禍，因為比目魚有個朵叫鞋底魚，英文都是sole，但餐廳人不諳中文隨意挑個字，大好一碟比目魚就變成烤鞋底笑話。記者當然唔敢叫呢碟名菜，你知偉大祖國真的出現過有鞋底成分的麵包、蛋榚，我們怕待應奉上的是真鞋底，就笑唔出了。記者：鄭天儀