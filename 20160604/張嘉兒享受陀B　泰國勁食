張嘉兒07年參選港姐奪冠，去年9月在加拿大溫哥華出嫁，與老公Nathan婚後積極造人4個月終告成功。現已陀B近6個月，BB預產期是今年9月。嘉兒透露已照到腹中BB性別，但她想保留神秘感，暫不肯透露。近月專心安胎的張嘉兒依然胃口大佳，心情大靚的她上月還開始寫媽咪網誌，分別於facebook貼文及在YouTube分享短片，與大家分享做準媽咪的心路歷程。
教準媽咪心得

嘉兒自有喜後，不時都會做跟得夫人，陪老公到上海出差，實行「三人行」。日前她又與老公去了泰國布吉度假，享受陽光海灘外，更趁機會影大肚三點式寫真，見她腹部已經頗大，似乎集中長肉在BB身上，而她手腳仍然纖瘦。其中一張比堅尼照中，她更騎上水上電單車擺甫士，未有大膽落場試玩，不過她此行節目豐富，日日戲水曬太陽，行夜市狂吃。問到她為何有興趣寫媽咪網誌，嘉兒表示：「因為我係修讀健康同營養學，正好將心得同大家分享，而且我好享受陀B，所以我好想將呢啲快樂同貼士提供畀有需要嘅準媽咪。」採訪：劉敏