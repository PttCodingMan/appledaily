一個係港姐，一個係17歲，如果你係黃宗澤，你揀邊個？港姐係劉佩玥，17歲嘅係sell腿唔sell樣、《Sunday好戲王》主持之一楊嘉欣。兩個都係進擊女，拍新劇時齊齊睇中男主角黃宗澤，嗯嗯…煞科宴當晚劉佩玥竟然缺席，俾晒位17歲小妹妹入晒……同場嘅龔嘉欣就表示無辜。前晚進擊的劉佩玥同陳庭欣、蔡思貝及王浩信等齊到尖沙嘴出席宣傳活動。講起呢單嘢，劉佩玥例牌否認：「真係冇呀，我哋係哥哥同細妹，佢仲成日鬧我點解成日笑咁鬼嘈。」咁有冇發展空間？劉佩玥話:「我諗應該冇乜可能，因為我哋真係好好嘅朋友。」咁點睇17歲妹妹仔楊嘉欣？劉佩玥就表示冇睇相關報道:「我覺得Bosco係一個好人，好多緋聞都係假嘅，都希望可以幫龔嘉欣澄清，佢同Bosco都只係朋友關係。」