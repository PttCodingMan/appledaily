陳潔儀（Kit）將於本月14日在會展舉行「着迷．陳潔儀」巡唱香港站演唱會，她請來譚詠麟（校長）擔任嘉賓，Kit說：「我同香港好多藝人合作過，但一直冇機會同校長咁資深嘅前輩同台，所以今次膽粗粗邀請佢，冇諗過佢真係答應，檔期又配合到，收到消息之後，真係受寵若驚。其實我哋呢代新加坡人，細個聽好多粵語歌，校長係眾人偶像、歌神，當年讀中學時，同學成日唱校長嘅《朋友》。」一般演唱會嘉賓演出都比較隨性，決定了歌和音調之後，就只是綵排才見面，但今次Kit很認真做功課，做了幾個伴奏音樂版本寄給校長審核，待他揀好後，Kit就自行在新加坡練習，希望不讓校長失望。撰文：陳以晴