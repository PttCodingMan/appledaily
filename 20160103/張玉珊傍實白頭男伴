【中環】張玉珊做修身美容生意做到上市、身家仲過億，但感情生活就好似未有着落。前晚佢就同友人喺中環置地廣場出沒，同行仲有兩男一女友人。當時大概7點幾，佢哋齊齊行到商場附近上車走。着住黑色針織裙、披咗條米色大圍巾同Dior手袋嘅張玉珊，就主力同佢身邊白頭男伴吹水，而白頭男都係一身黑衣打扮，睇落二人外形都幾合襯。佢哋等咗幾分鐘後，張玉珊架白色七人車先至到，白頭男伴率先上車，張玉珊同女友人尾隨，張玉珊仲好識做咁拎咗張100蚊畀商場泊車職員打賞，認真慷慨。採訪、攝影：黃曉程