吳業坤以新人身份在「吒咤頒獎禮」包攬三個大獎，由毒男組正式升格到人生勝利組，除了口水鼻涕加霧氣眼鏡指定動作，前晚頒獎台上更意外加插「動Ｌ」環節。原來就連台下歌手亦留意到坤哥這個尷尬時刻。周柏豪笑言：「佢（坤哥）連自己條褲都講，當時我哋台下歌手都有講佢，話佢越嚟越勁（動L），仲要一次比一次勁，覺得佢真係真情流露，但我自己唔會着短褲同窄腳褲囉！」
軒仔笑異稟
而張敬軒更笑坤哥天生異稟：「現場有人同我講佢動L，其實有獎畀我，我都會動L。」談到在台上講謝辭時，他沒有多謝好友關智斌（Kenny），軒仔表示：「唔講呢啲啦，都講咗咁多年，不過上台好緊張，多謝人有時都會漏講。」