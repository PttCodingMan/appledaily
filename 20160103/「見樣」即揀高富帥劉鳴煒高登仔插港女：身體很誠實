華人置業主席兼行政總裁、青年事務委員會主席劉鳴煒，一出世已經贏在起跑線上，人又靚仔。金句包括指青少年寧願多消費都唔願犧性儲首期買樓:「願唔願意犧牲，睇少啲戲、去少啲日本？」、「睇唔到樓市跌就唔好預備，使晒去算啦，呢個態度我覺得唔正確。」昨晚港台節目《我係乜乜乜》，就搵咗佢同游學修做咗個「男神測試」，還請來一班香港女仔(簡稱港女)，唔俾佢哋見到兩男個樣，只係問問題，例如價值觀：如果到糧尾，得番100蚊食情侶餐會點食法、錢途同前途又同如何？政見又如何？當初未開個白幕、未見樣前，游學修都好有吸引力，大多數女仔都去佢嗰邊，反而劉鳴煒好少人揀；點知一揭幕，兩男現真身，眾女即時轉軚，話覺得劉鳴煒個樣成熟、對眼靚啲、讚佢型。大批港女仲係當住游學修面轉投劉鳴煒「旗下」，sosad。引述部份女參加者讚美劉鳴煒之辭:「樣同成個package都係佢(劉鳴煒)好啲。」「我依家睇男神我就純粹睇樣…」「你(游學修)都靚仔但真係太0靚仔樣，佢(劉鳴煒)就真係成熟穩重同埋佢隻眼真係好靚。」「我最後都係覺得樣，成個package好似呢面好啲。」批評劉鳴煒「離地」嘅一眾高登巴打，親眼目睹港女們「一見樣即轉軚」、要一個package全包宴的男朋友，反應當然係……你都估到啦。「口裡說不，身體……」「一知道有錢，即刻轉呔。」「啲港女人真係好笑，完全唔放過啲機會。」「見面就轉，係最俾人睇唔起。」「港女用事實證明佢地係會當住你面起你飛腳。」「大劉個仔講嘢完全冇內容，一味講啲好大路嘅嘢，其實一係就有人已經做緊，一係就實行唔到。」「條女話政見唔同即刻分手，見到有錢仔就飛過去，好好樣衰。」班網民除咗插爆班港女之外，仲有就係插爆劉生，網民話：「如果你老豆唔係大劉，你都唔知喺邊啦。」「試下佢冇錢有女跟佢嗎？」「價值觀 = 支持邊隊球隊？反映出呢條二世祖何其膚淺！」