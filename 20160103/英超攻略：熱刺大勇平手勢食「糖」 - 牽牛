英超聖誕及新年快車期到達第四站，能在之前三場全勝的只有熱刺，勇銳的熱刺周日作客愛華頓，以前鋒哈利卡尼仍勇，中後場輪換能力亦較大，平手盤可捧。（球賽編號：星期日12；now621台明日0:00am直播）
由上月19日開始起計，熱刺已經連勝修咸頓、諾域治及屈福特，是英超唯一在此階段三連勝的球隊。雖然熱刺上仗險勝屈福特有幸運成份，只靠南韓翼鋒孫興民後備入替建奇功，但反映了球隊兵源充裕。熱刺前鋒哈利卡尼為球隊鋒線「鐵膽」，此子年僅22歲，不怕頻頻征戰，攻擊組合輪流換上拉美拿、孫興民、基斯甸艾歷臣及迪利阿里，都具級數，就算迪比利上仗傷出今仗缺陣，對戰力亦影響不大。熱刺憑快車期的平穩演出，得以保持前四一席（未計上周六戰果），作客水準亦高，自首戰不敵曼聯後，已累積四勝四和，近來連勝修咸頓及屈福特兩支硬淨對手，今仗無懼主隊。
愛華頓防線多甩漏
「拖肥糖」愛華頓前鋒盧卡古同樣勇銳，此子近九場聯賽有八場有進賬，上仗對史篤城亦梅開二度，但後防甩漏多，故球隊「前面入埋唔夠後面輸」。愛華頓的英格蘭中堅史東斯，續成轉會市場焦點，但上仗就犯下天條輸12碼，令球隊以3:4不敵史篤城，主場亦連輸兩仗；失分之餘，常規中場湯卡華利更因傷，加入了占士麥卡菲及菲臘積基爾卡等長期傷兵名單之列，就算首循環作客熱刺賽和0:0，但球隊近期陷頹勢，周日主場出擊也欠搶分把握，平手盤捧熱刺。文：牽牛