小丑魚雖然已經公開咗戀情，但好多網民依然幻想佢同失魂魚先係一對，所以好多廣告客戶都想搵一對假情人做嘢，加上佢哋又係同一間公司，所以日日都幾乎有人打去問價。站喺公司立場，有錢又點會唔想賺吖？雖然佢哋兩個已經一早講咗唔會一齊做嘢，免得緋聞新聞無了期咁炒作，影響各自同另一半嘅感情，但聽聞早排有個客出手好高，公司終於忍唔住開口做說客，希望兩人可以睇錢份上，但小丑魚同失魂魚最後都推咗，因為好多嘢唔係用錢可以買到嘅，原則就係其中一樣！撰文：關仁