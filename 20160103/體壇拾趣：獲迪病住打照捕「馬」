上周五元旦日NBA有唔少好戲碼，好似熱火主場對小馬就係2011年總決賽翻版。當然經過咁多年，兩隊都冇咩惡鬥意味喇，但熱火「閃電俠」獲迪（Dwyane Wade、圖）仲好有鬥心，據報就算患上感冒，都喺賽前打靜脈注射堅持上陣，而球隊為安全計都排佢打後備；33歲嘅獲迪打咗唔夠19分鐘都有10分同七助攻，加上「白邊哥」韋西迪（Hassan Whiteside）拎25分同19個籃板，幫主隊以106:82大炒小馬。