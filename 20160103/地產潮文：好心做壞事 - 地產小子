「我今日去深水埗與朋友喝咖啡，看到一位衣衫襤褸的婆婆在執紙皮和汽水罐，真係好慘，如果有全民退休保障，婆婆就唔使咁辛苦喇！」「老人家越來越多，開支隨時大增，將來想減少或取消都好難；後生工作人口又不斷減少，到佢哋老咗個退休基金唔係破產就係用完，到時香港要大幅加稅！Anna，計清楚先判斷都未遲！」博士畢業的Anna是家中幼女，也是唯一尚未投身社會的家庭成員。家姊Elsa已工作數年，比較明白事理。「Anna，有冇聽過好心做壞事？兩年前六表嫂與六表哥離婚，三姨媽唔忍心見到六表嫂孤苦無依兼無業，於是讓六表嫂與三姨媽一家同住，仲每個月畀7,000蚊六表嫂使，點知六表嫂到𠵱家都做緊大食懶兼無意欲搵工，還經常霸住浴室，三姨媽終於忍唔住趕走六表嫂，二人從此反目。所以幫人之前要了解別人的真正需要，鹵莽行事只會帶來災難。」媽媽語重心長地勸Anna凡事要深思熟慮，而爸爸嘗試激勵Anna努力增值。「我欣賞你咁有同情心，既然你咁想幫人，首先要令自己在財政上自給自足，才有剩餘能力去幫。而且幫人都有好多方法，例如捐助慈善機構、購買公平貿易產品、平等分享飯票等，集中資源令有需要的人受惠。假如你搵到新工又做滿兩年，爸爸就送間舖兼打本畀你，等你經營社會企業咖啡店，好嗎？」做事要先了解人性，不能只存好心；當政策倡議者不了解人性和現實，政策就注定失敗。地產小子 http://propertykids.blogspot.hk/ 