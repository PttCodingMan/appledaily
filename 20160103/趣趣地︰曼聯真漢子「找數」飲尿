上開高登，成日都見有巴打話利物浦唔贏就切、曼聯唔贏就裸跑之類，但班師兄次次都走數，萬一俾人係咁推post，咪潛水囉。不過，喺愛爾蘭就有位曼聯球迷係「找數真漢子」，講得出，做得到！佢叫巴尼朗，當曼聯喺拆禮物日輸畀史篤城後，佢認為雲高爾（小圖）要走人。佢就喺網度話，如果曼聯對車路士嗰陣雲高爾仲係領隊，佢就飲自己啲尿。結果，雲高爾唔單止帶隊對車路士，到新年仲安坐帥位，但巴尼朗相當有口齒，佢冇潛水，仲搵咗個利物浦球迷嘅老友嚟做見證，證明杯入面嘅的確係尿，之後巴尼朗就咕嚕咕嚕飲晒自己啲尿，為自己講過嘅嘢找數！
上開高登，成日都見有巴打話利物浦唔贏就切、曼聯唔贏就裸跑之類，但班師兄次次都走數，萬一俾人係咁推post，咪潛水囉。不過，喺愛爾蘭就有位曼聯球迷係「找數真漢子」，講得出，做得到！佢叫巴尼朗，當曼聯喺拆禮物日輸畀史篤城後，佢認為雲高爾（小圖）要走人。佢就喺網度話，如果曼聯對車路士嗰陣雲高爾仲係領隊，佢就飲自己啲尿。結果，雲高爾唔單止帶隊對車路士，到新年仲安坐帥位，但巴尼朗相當有口齒，佢冇潛水，仲搵咗個利物浦球迷嘅老友嚟做見證，證明杯入面嘅的確係尿，之後巴尼朗就咕嚕咕嚕飲晒自己啲尿，為自己講過嘅嘢找數！