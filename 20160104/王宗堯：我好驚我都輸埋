港台節目前晚的男神選舉，游學修輸給高富帥劉鳴煒，而被網友封為男神的王宗堯，昨在電話中說：「我唔覺得所有香港女仔都揀高富帥，但當然擇偶條件都揀有車有樓，如果我要上呢個節目嚟比，我好驚我都輸埋，咁就真係香港可能窮得只剩下錢，咁都好大鑊！」問到兩人中會揀誰做男神？王宗堯說：「我都做到男神嘅時候，其實男神嘅門檻都幾低，哈哈！總之喺自己領域做到成績畀人睇，可以令人覺得佢值得愛，就係男神囉。游學修咁後生，仲有大把機會，我怕第二日佢做埋影帝，究竟啲人要揀劉鳴煒，定係劉德華、梁朝偉、吳彥祖，每個人都有選擇，相信上面嗰幾個唔代表所有女仔。」採訪：皓騫