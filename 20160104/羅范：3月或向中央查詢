【本報訊】就銅鑼灣書店先後有5人失蹤一事，港區人大代表羅范椒芬昨稱，若到了3月全國人大、全國政協會議期間，事件仍未解決，相信港區人大代表會向中央查詢。
指公安擄人違一國兩制
身兼行會成員的羅范椒芬昨出席電台節目時稱，港府正調查事件，但她指，如果李波真的遭公安擄回內地，是嚴重違反一國兩制：「如果真係公安嚟到香港執法，將人綁架去內地，呢個係嚴重違反一國兩制……大家都聽到習（近平）主席見行政長官時，就話佢要確保一國兩制不變形、不走樣，我諗呢件事查到水落石出然後先作任何定論。」羅太指，作為人大代表，若要為任何人提出訴求，應先作親身了解或與當事人見面了解，而非因為一些揣測而行動。她表明3月兩會召開時，若此事仍未有結論，相信屆時港區人大會查詢事件。民主黨主席劉慧卿已就事件向羅范發訊息，要求跟進。劉慧卿狠批內地公安來港「犯法」而非執法，港人對此感到很憂心：「開個書局，賣啲書佢（中共）唔鍾意，或者寫啲文章，佢（中共）唔鍾意，新聞界嘅報道，佢（中共）唔鍾意，或者唔鍾意議員講嘅嘢，原來後果係可以被消失嘅，點搞呀？」她指會與民主派討論進一步行動。■記者姚國雄