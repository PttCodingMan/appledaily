特首梁振英聲稱facebook被黑客入侵，不知情下add咗一批艷女做friend，事件除咗帶動花生市價上升，亦帶挈咗喺香港寂寂無聞嘅日本AV女優篠原雪野（Yukino Shinohara），近日突然成為香港fb網民嘅結交對象，喺香港網絡爆紅。
擔心fb被入侵
唔好以為做得AV女優就奉旨open，來者不拒。面對突如其來蜂擁而至嘅friend requests，篠原有啲不知所措。佢噚日fb貼文話，唔知點解突然間咁多人想add佢做friend，懷疑自己個fb account俾人hack咗定係有人惡搞？好擔心咁喎。港大法律學者張達明則喺fb自爆獲CY邀請做friend，身在以色列外遊嘅佢多謝邀請，乘勢叫CY跟進李波失蹤，獲網民讚好。