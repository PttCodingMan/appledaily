嫁予馬來西亞富商的岑潔儀（Zoey），昨日與黃芷晴於油塘出席珠寶店開幕活動，Zoey透露獲丈夫Dixon支持，以6位數字投資自家設計珠寶系列ZO2，她說：「設計珠寶係我兒時夢想，多謝老公辛苦賺錢畀我，支持我嘅夢想。」她表示兒子月中1歲生日，到時會送上驚喜：「我設計咗一個有佢個樣嘅玉石吊墜，我2月生日，會一齊搞生日會。」黃芷晴自宣佈與男友分手後仍未有着落，她說：「冇人約，點算？好多朋友都結婚，結咗婚就唔可以做伴娘，到時得番我一個。」問她是否要求很高？她說：「唔係，最緊要接受到我屋企背景。我都好羨慕Zoey，有家庭有事業，嫁得超好，囝囝又得意。」採訪、攝影：羅慧敏