【本報訊】同一個大選，長期在香港生活的台灣人及長期在台灣生活的香港人，看到不一樣的畫面，對大選及兩地民主的看法亦截然不同。23歲的Dora台灣出生，來港生活了5年多，今屆台灣大選特意回台灣投票。她認為這5年香港政治變化明顯，「中共多咗想改變香港嘅行為，另一方面香港人近年嘅政治意識高咗。咁多年，我一直冇參與香港嘅遊行，因為我會驚，但喺台灣，我係有參與，因為我唔會擔心自己。」Dora對台灣一直沒很強的身份認同，直至看到香港政治狀況後，更珍惜台灣人的身份和投票權。
「見到港人為自己掙扎」

Dora說以往不覺得自己的台灣人身份特別︰「走出台灣前唔覺得自己身份好特別，到咗香港後，見到有人因為自己係香港人而掙扎，就會覺得自己幸運，身份認同高咗。」50歲的鍾錦培（Thomas）在港出生，到台灣生活已20年，是台灣的資深獨立音樂工作者，近10年一直活躍於台港兩地社運。Thomas認為台港兩地一直互相影響，港人民主意識更比台灣人高，「香港就係一個壓迫越大，反抗越大嘅地方，台灣有民主都咁多年，早就麻木咗。」他認為台灣只是民主體制上走得前，而非民主思想上走得前，「香港人好ready了，只係冇機會參與普選，台灣只係比香港幸運，20年前已有人帶來改革。」■記者梁佩珊