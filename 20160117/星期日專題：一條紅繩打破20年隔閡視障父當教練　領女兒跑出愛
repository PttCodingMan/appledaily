【本報訊】渣打馬拉松今日舉行，每個跑手背後各有參賽理由，生長於單親家庭的長跑新丁美少女廖殷曼（Hillary）的參賽故事，叫人明白馬拉松並非是一場爭取名次高低的運動競賽，還可以改變了一個人、一個家庭的漫長人生。記者：蔡朗清
父女二人過去活在兩個世界，同一屋簷下卻互不瞅睬，父親視女兒是出氣袋，女兒在街頭偶遇視障父親，則視而不見。人生正好是一場未到終點也未知結果的馬拉松，長路漫漫20年，向左走、向右走的兩父女，卻找到一條「紅繩子」，雖各執一端，仍能一起迎風而跑，打破了經年隔閡，沿途感受相互呼吸的氣息，高低起伏的步伐。殷曼說，參加渣馬想鍛煉自己，鍛煉成能當上爸爸的領跑員。23歲Hillary去年剛在浸大電影學院畢業，一口氣參加去年10月大阪及本月渣打馬拉松10K賽事，以及下月東京全馬，全是第一次；她為應付頻密賽事，找來專業教練特訓，她的教練正是從未想過的視障父親。訪問當天，Hillary在中環海濱公園邊練跑，邊說她的故事。Hillary與父親、姊姊三人同住，但性格暴躁的父親活在自己世界，只留在家中，不外出工作，「我哋關係唔好，從細唔鍾意爸爸，我一返到屋企就入房，大家冇偈傾」。
逛街遇上視而不見
中三那年，她跟同學逛商場，遠遠看到父親走近，心想反正他看不見自己，就讓他如陌生人般在身邊經過，「我哋當時關係就係咁，呢件生活小插曲，一諗番起個心都好唔舒服」。中學起，Hillary學會獨立，放學後兼職賺取生活費，升學至浸大，畢業後當上模特兒。Hillary長年過着有家等於無家的生活，但人生如馬拉松，有很多變數；約3、4年前，父親在盲人輔導會認識一些愛跑步的友人，耳濡目染，亦愛上了馬拉松運動，改寫了他後半生，更救回一個家。臉上浮現崇敬表情的Hillary說，原來爸爸認真做事，會變得很厲害，參加了本地、台灣、北京、大連、青島等馬拉松，還奪得獎牌，「佢成個人開朗晒，連人生觀都變咗，肯去做盲人按摩；佢變，我跟住變；返到屋企，我會留喺廳度，問佢跑成點，慢慢大家傾偈」。Hillary漸漸想了解父親內心世界，父親愛跑步，不如當他的領跑員，中學曾是校隊短跑手的她去年膽粗粗暗中報名大阪馬拉松10K賽事。父親獲悉後不放心，陪她到大阪，「我咁大嗰女，第一次同爸爸外出旅行」。Hillary說，怕比賽時丟失父親，親手做了一個識別牌掛在他身上，還先送他到終點，自己再回起點比賽；父親則替女兒在賽衣上釘號碼布，二人終於像一對父女。隨後的10K渣馬、東京全馬，父親回港後緊張地問女兒能否應付，「我終於感覺到久違爸爸關心」。Hillary說，爸爸更主動做她的教練，一星期三晚一起訓練，從居住的馬鞍山出發，跑到對岸科學園，兩人靠着一條紅繩子，第一次一起跑，「講起都好慚愧，條街啲人以為我係好專業嘅領跑員，其實係爸爸教我跑」。這條紅繩，讓Hillary更了解視障人士，深入父親的內心世界，「爸爸雖然睇唔到嘢，但佢好叻，靠聽我呼吸聲嚟調整步伐，聽得我呼吸過速，會叫我慢慢吸氣；當佢感覺我拎紅繩的手無力垂低，就減慢步速，或叫我唞一唞」。
「我就係爸爸個雷達」
經過父親數月的訓練，Hillary從最初跑5K，延長至10K，到今天進步至15K，父女感情與日俱增，「我參加東京全馬跑42K，爸爸暗地裏同我計時間，記低我嘅平均時速，再按數據嚟訓練我6個鐘內完成42K，好感動」。今日的渣馬10K只是Hillary的踏腳石，目標是東京全馬；練得汗流浹背的原動力，就是想訓練自己成為父親的稱職馬拉松領跑員，「爸爸跑步雖然好叻，但都要有一個領跑員，我就係爸爸個雷達，有咗我，佢跑步嗰陣，就再唔會碰到街頭雜物」。Hillary今後不要父親在她身邊擦身而過，而要一起迎風而跑。